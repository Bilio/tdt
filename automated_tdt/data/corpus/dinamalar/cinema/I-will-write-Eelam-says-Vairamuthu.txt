<news>
<headline>ஈழமகா காவியம் எழுதுவேன்! கவிஞர் வைரமுத்து பேச்சு</headline>
<description>
இலங்கை முல்லை தீவில், வடக்கு மாகாண முதல்வர் விக்னேஸ்வரன் தலைமையில், உழவர் பெருவிழா கொண்டாடப்பட்டது. இதில், சிறப்பு விருந்தினராக பங்கேற்ற கவிஞர் வைரமுத்து பேசியதாவது:ஆசியாவிலேயே அதிகம் கல்வி கற்ற இனம், இலங்கை தமிழினம். தமிழினத்தின் முகவரியை, உலகம் எங்கும் எழுதியவர்கள் இலங்கை தமிழர்கள். ஆனால், இன்று உங்கள் நம்பிக்கையைத் தவிர, எல்லாவற்றையும் இழந்து நிற்கிறீர்கள்.விழா தொடங்கும் போது, வானம் மெல்லிய தூரல் போடத் தொடங்கியது. பெரு மழையே வந்து விடுமோ என, பலரும் அஞ்சினர். எந்த மழை வந்தாலும், தமிழர்கள் கலைய மாட்டார்கள் என்பது எனக்குத் தெரியும். வெடி மழையிலேயே கரைந்து போகாத தமிழர்கள், இந்த இடிமழையிலா கரைந்து போவார்கள்.வேளாண்மையில், நடவுமுறையை விஞ்ஞானப்படுத்தியவர்கள் தமிழர்கள். நெல் நாற்று நட்டால், இரண்டு நெற்பயிர்களுக்கு இடையில் நண்டு ஊர்ந்து செல்ல வேண்டும்; கரும்பு நட்டால், இரண்டு கரும்புகளுக்கு மத்தியில் நரி ஓடும் இடைவெளி இருக்க வேண்டும். வண்டி ஓடுகின்ற இடைவெளியில் வாழைக் கன்றுகள் நடப்பட வேண்டும். தென்னை மரம் நட்டால், இரண்டு தென்னைகளுக்கு இடையில் தேர் ஓட வேண்டும்.நண்டு ஊர நெல்லு, நரி ஓடக் கரும்பு, வண்டி ஓட வாழை, தேர் ஓடத் தென்னை என்ற, வேளாண்மை விஞ்ஞானம் படைத்தவர்கள் தமிழர்கள். அதனால் தான், திருவள்ளுவர் உழவுக்கு என, அதிகாரமே இயற்றினார். ரசாயன உரங்களைத் தவிர்த்து, இயற்கை உரங்களைப் பயன்படுத்த வேண்டிய காலகட்டத்தில் நாம் இருக்கிறோம். ரசாயன உரங்கள் வளர்ந்து வந்த கதையே வேறு. முதல் உலகப்போரில், எட்டு லட்சம் கைதிகளைக் கொன்று குவித்த அமோனியாப் புகை தான், போர் முடிந்ததும், பூச்சி கொல்லி மருந்தாய் உருமாறியது.இரண்டாம் உலகப்போரில், மனித குலத்தை அழிக்க பயன்பட்ட அமோனியா சூப்பர் பாஸ்பேட் என்ற வெடி உப்புக்களையே, போர் முடிந்ததும், வர்த்தகச் சூதாடிகள் ரசாயன உரங்களாக மாற்றி விற்பனைச் சந்தையை ஏற்படுத்தினர். ஆனால், தமிழர்கள் கண்டறிந்த இயற்கை உரமே மண்ணுக்கும், மனிதர்களுக்கும் தீங்கு செய்யாதது.புது யுகத்தின் தமிழ் இளைஞர்களே, உங்கள் வாழ்வு கணிப்பொறியோடு முடிந்து விடுவதில்லை. விஞ்ஞானம் கற்று, வேளாண்மைக்குத் திரும்புங்கள். நடந்து முடிந்த பெரும்போர் உங்கள் வாழ்வைக் குலைத்திருக்கிறது. உங்கள் உறவுகளை அழித்திருக்கிறது. பெற்ற பெரும் துன்பங்களிலிருந்து நீங்கள் மீண்டு வரவேண்டும்; அடைந்த துன்பங்களை அனுபவங்களாக மாற்ற வேண்டும்.எல்லாத் துயரங்களுக்குக் கீழேயும் நம்பிக்கை என்ற விதை அழியாமல் கிடக்கிறது; அதை முளைக்கச் செய்யுங்கள். ஈழமகா காவியம் ஒன்றை எழுதி முடிப்பதையே, என் வாழ்நாளின் பெரும்பணியாகக் கருதுகிறேன். கடும் உழைப்பில் அதை நான் நிறைவு செய்வேன்.இவ்வாறு கவிஞர் வைரமுத்து பேசினார்.இலங்கை முல்லை தீவில், வடக்கு மாகாண முதல்வர் விக்னேஸ்வரன் தலைமையில், உழவர் பெருவிழா கொண்டாடப்பட்டது. இதில், சிறப்பு விருந்தினராக பங்கேற்ற கவிஞர் வைரமுத்து பேசியதாவது:ஆசியாவிலேயே அதிகம் கல்வி கற்ற இனம், இலங்கை தமிழினம். தமிழினத்தின் முகவரியை, உலகம் எங்கும் எழுதியவர்கள் இலங்கை தமிழர்கள். ஆனால், இன்று உங்கள் நம்பிக்கையைத் தவிர, எல்லாவற்றையும் இழந்து நிற்கிறீர்கள்.விழா தொடங்கும் போது, வானம் மெல்லிய தூரல் போடத் தொடங்கியது. பெரு மழையே வந்து விடுமோ என, பலரும் அஞ்சினர். எந்த மழை வந்தாலும், தமிழர்கள் கலைய மாட்டார்கள் என்பது எனக்குத் தெரியும். வெடி மழையிலேயே கரைந்து போகாத தமிழர்கள், இந்த இடிமழையிலா கரைந்து போவார்கள்.வேளாண்மையில், நடவுமுறையை விஞ்ஞானப்படுத்தியவர்கள் தமிழர்கள். நெல் நாற்று நட்டால், இரண்டு நெற்பயிர்களுக்கு இடையில் நண்டு ஊர்ந்து செல்ல வேண்டும்; கரும்பு நட்டால், இரண்டு கரும்புகளுக்கு மத்தியில் நரி ஓடும் இடைவெளி இருக்க வேண்டும். வண்டி ஓடுகின்ற இடைவெளியில் வாழைக் கன்றுகள் நடப்பட வேண்டும். தென்னை மரம் நட்டால், இரண்டு தென்னைகளுக்கு இடையில் தேர் ஓட வேண்டும்.நண்டு ஊர நெல்லு, நரி ஓடக் கரும்பு, வண்டி ஓட வாழை, தேர் ஓடத் தென்னை என்ற, வேளாண்மை விஞ்ஞானம் படைத்தவர்கள் தமிழர்கள். அதனால் தான், திருவள்ளுவர் உழவுக்கு என, அதிகாரமே இயற்றினார். ரசாயன உரங்களைத் தவிர்த்து, இயற்கை உரங்களைப் பயன்படுத்த வேண்டிய காலகட்டத்தில் நாம் இருக்கிறோம். ரசாயன உரங்கள் வளர்ந்து வந்த கதையே வேறு. முதல் உலகப்போரில், எட்டு லட்சம் கைதிகளைக் கொன்று குவித்த அமோனியாப் புகை தான், போர் முடிந்ததும், பூச்சி கொல்லி மருந்தாய் உருமாறியது.இரண்டாம் உலகப்போரில், மனித குலத்தை அழிக்க பயன்பட்ட அமோனியா சூப்பர் பாஸ்பேட் என்ற வெடி உப்புக்களையே, போர் முடிந்ததும், வர்த்தகச் சூதாடிகள் ரசாயன உரங்களாக மாற்றி விற்பனைச் சந்தையை ஏற்படுத்தினர். ஆனால், தமிழர்கள் கண்டறிந்த இயற்கை உரமே மண்ணுக்கும், மனிதர்களுக்கும் தீங்கு செய்யாதது.புது யுகத்தின் தமிழ் இளைஞர்களே, உங்கள் வாழ்வு கணிப்பொறியோடு முடிந்து விடுவதில்லை. விஞ்ஞானம் கற்று, வேளாண்மைக்குத் திரும்புங்கள். நடந்து முடிந்த பெரும்போர் உங்கள் வாழ்வைக் குலைத்திருக்கிறது. உங்கள் உறவுகளை அழித்திருக்கிறது. பெற்ற பெரும் துன்பங்களிலிருந்து நீங்கள் மீண்டு வரவேண்டும்; அடைந்த துன்பங்களை அனுபவங்களாக மாற்ற வேண்டும்.எல்லாத் துயரங்களுக்குக் கீழேயும் நம்பிக்கை என்ற விதை அழியாமல் கிடக்கிறது; அதை முளைக்கச் செய்யுங்கள். ஈழமகா காவியம் ஒன்றை எழுதி முடிப்பதையே, என் வாழ்நாளின் பெரும்பணியாகக் கருதுகிறேன். கடும் உழைப்பில் அதை நான் நிறைவு செய்வேன்.இவ்வாறு கவிஞர் வைரமுத்து பேசினார்.</description>
</news>
