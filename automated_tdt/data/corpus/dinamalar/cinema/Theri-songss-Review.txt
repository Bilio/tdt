<news>
<headline>'தெறி' - எந்தப் பாடல் ஹிட்.? - இசை விமர்சனம்</headline>
<description>
விஜய், சமந்தா, எமி ஜாக்சன், இயக்குனர் மகேந்திரன் மற்றும் பலர் நடிக்க அட்லீ இயக்கத்தில் ஜி.வி.பிரகாஷ்குமாரின் இசையில் 50வது படமாக உருவாகியுள்ள 'தெறி' படத்தின் இசை வெளியீடு நேற்று நடைபெற்றது.  நேற்று மாலைதான் படத்தின் இசை வெளியீடு என்றாலும் நேற்று நள்ளிரவு முதலே யு டியூபில் ஒன்றன் பின் ஒன்றாக பாடல்களை வெளியிட்டு வந்தார்கள். அதற்குப் பிறகு மாலையில் எதற்கு ஒரு இசை வெளியீட்டு விழா என்று தெரியவில்லை.'ஜித்து ஜில்லாடி...' நேற்று நள்ளிரவில், இந்திய அணி, பாகிஸ்தானை டி 20 உலகக் கோப்பையில் வீழ்த்தியதைக் கொண்டாட 'ஜித்து ஜில்லாடி...' என்ற பாடலை முதலில் வெளியிட்டனர். தேவா, பாலசந்திரன் இருவரும் பாடியுள்ள இந்தப் பாடல் 'ஆளுமா டோலுமா'வை மனதில் வைத்து உருவாக்கப்பட்ட பாடல் என்று அப்பட்டமாகத் தெரிந்தது. இருந்தாலும் 'தெறி' படத்தின் முதல் வெளியீட்டுப் பாடல் என்பதால் விஜய் ரசிகர்களும் வேறு வழியில்லாமல் இந்தப் பாடலை ஒரு முறையாவது கேட்டு விடலாம் என கேட்க ஆரம்பித்தார்கள். அதன் விளைவு யு டியூபில் 8 லட்சம் ஹிட்ஸ்களை இந்தப் பாடல் கடந்துள்ளது.'ஈனா மீனா டீக்கா...' ஜி.வி.பிரகாஷ், உத்ரா உன்னி கிருஷ்ணன் பாடியுள்ள 'ஈனா மீனா டீக்கா...' பாடல் சிறுவர் சிறுமியர்களைக் கண்டிப்பாகக் கவரும். விஜய்க்கும், அவருடைய மகளாக நடிக்கும் நைனிக்காவுக்கும் இடையிலான குறும்புத்தனமான பாடல் இது என்பதால் ஜாலியான பாடலாகவே உருவாக்கியிருக்கிறார்கள். சேனல்களிலும், எப்எம்களிலும் அடிக்கடி இந்தப் பாடலை எதிர்பார்க்கலாம். இதுவரை 3 லட்சம் ஹிட்களைக் கடந்துள்ளது இந்தப் பாடல்.'என் ஜீவன்...' ஜி.வி.பிரகாஷ் இசையமைக்கும் படங்களில் ஒரு மெலடி பாடலாவது எப்படியும் இடம் பெற்று விடும். மற்ற பாடல்களை விட அந்தப் பாடல் மட்டுமே இனிமையாக இருக்கும். இதற்கு உதாரணமாக பல பாடல்களைச் சொல்லலாம். அந்த விதத்தில் இந்தப் படத்தில் இடம் பெற்றுள்ள 'என் ஜீவன்...' பாடல் இனிமையான மெலடியாக அமைந்துள்ளது. ஹரிச்சரண், ஜி.வி.பிரகாஷின் மனைவி சைந்தவி, வைக்கம் விஜயலட்சுமி இந்தப் பாடலை இனிமையாகப் பாடியுள்ளனர். யு டியூபில் 4 லட்சம் ஹிட்ஸ்களை இந்தப் பாடல் தொட உள்ளது.'ராங்கு...' டி.ராஜேந்தர் என்றாலே சரியான குத்துப் பாடல் இருக்கும் என்று ஒரு எதிர்பார்ப்பு ரசிகர்களிடம் உண்டு. அவர் இசையமைத்த படங்களில் எவ்வளவு அருமையான மெலடி பாடல்கள் இருந்தது என்பது இன்றைய தலைமுறையினருக்குத் தெரியுமா என்பது சந்தேகம்தான். ஆனால், இன்றோ டி.ராஜேந்தர் என்றாலே குத்துப் பாடல் என்று ஆகிவிட்டது. அவரது குரலை இந்தப் படத்திலும் 'ராங்கு...' பாடலில் பயன்படுத்தியிருக்கிறார்கள். விஜய்யின் குத்து குத்தான ஆட்டத்தை இந்தப் பாடலில் எதிர்பார்க்கலாம். யு டியூபில் இந்தப் பாடல் 3 லட்சம் ஹிட்ஸ்களைக் கடந்துள்ளது.'செல்ல குட்டி' குத்துப் பாட்டு, மெலடி பாட்டு இவற்றைத் தவிர்த்து விஜய் படங்களில் 'ரிச்சாக' படமாக்குவதற்கென்றே ஏதாவது ஒரு பாடலைப் படமாக்குவார்கள். அதே போல் விஜய் நடிக்கும் படங்களில் அவரை எப்படியாவது ஒரு பாடலைப் பாட வைத்துவிடுவார்கள். ஜி.வி. இசையில் விஜய் பாடிய 'தலைவா' பாடல் அளவிற்கு 'செல்ல குட்டி' பாடல் இல்லை. ஆனால், படமாக்கிய விதத்தில் அசத்தியிருப்பார்கள் என எதிர்பார்க்கலாம்.  பாடல் சுமாராக இருந்தாலும் விஜய் பாடிய பாடல் என்பதால் இந்தப் பாடல் யு டியூபில் 4 லட்சம் ஹிட்ஸ்களைத் தொட உள்ளது.   'தாய்மை..' விஜய் படங்களில் சென்டிமென்ட்டுக்கும் பஞ்சமிருக்காது. அம்மா பாசம் கண்டிப்பாக இருக்கும். சில படங்களில் அக்கா, தங்கை பாசம் இருக்கும். இந்தப் படத்தில் மகள் பாசம்தான் மையம் என்று கேள்வி. ஆனாலும், அம்மாவின் பாசத்தை அருமையாக வெளிப்படுத்தக் கூடிய 'தாய்மை..' பாடலை சீனியர் பாடலாசிரியரான புலவர் புலமைப்பித்தன் எழுதியிருக்கிறார். பாம்பே ஜெயஸ்ரீ குரலில் இனிமையாக அமைந்துள்ள இந்தப் பாடல் யு டியூபில் 2 லட்சம் ஹிட்ஸ்களைத் தொடப் போகிறது. 'தெறி' படத்தின் பாடல்கள் எதிர்பார்த்த அளவிற்கு இல்லையென்றாலும் 'என் ஜீவன், செல்லகுட்டி, ஈனா மீனா டீக்கா' ஆகிய பாடல்கள் மற்ற பாடல்களை விட ரசிகர்களைக் கவரும். படம் வெளிவந்த பின் காட்சிகளுடன் பார்க்கும் போதுதான் மற்ற பாடல்களின் தாக்கம் எந்த அளவிற்கு இருக்கிறது என்பது தெரியும். இப்போதைக்கு 'தெறி' பாடல்களுக்கு நூற்றுக்கு ஐம்பது மார்க் வேண்டுமானால் வழங்கலாம். விஜய், சமந்தா, எமி ஜாக்சன், இயக்குனர் மகேந்திரன் மற்றும் பலர் நடிக்க அட்லீ இயக்கத்தில் ஜி.வி.பிரகாஷ்குமாரின் இசையில் 50வது படமாக உருவாகியுள்ள 'தெறி' படத்தின் இசை வெளியீடு நேற்று நடைபெற்றது.  நேற்று மாலைதான் படத்தின் இசை வெளியீடு என்றாலும் நேற்று நள்ளிரவு முதலே யு டியூபில் ஒன்றன் பின் ஒன்றாக பாடல்களை வெளியிட்டு வந்தார்கள். அதற்குப் பிறகு மாலையில் எதற்கு ஒரு இசை வெளியீட்டு விழா என்று தெரியவில்லை.'ஜித்து ஜில்லாடி...' நேற்று நள்ளிரவில், இந்திய அணி, பாகிஸ்தானை டி 20 உலகக் கோப்பையில் வீழ்த்தியதைக் கொண்டாட 'ஜித்து ஜில்லாடி...' என்ற பாடலை முதலில் வெளியிட்டனர். தேவா, பாலசந்திரன் இருவரும் பாடியுள்ள இந்தப் பாடல் 'ஆளுமா டோலுமா'வை மனதில் வைத்து உருவாக்கப்பட்ட பாடல் என்று அப்பட்டமாகத் தெரிந்தது. இருந்தாலும் 'தெறி' படத்தின் முதல் வெளியீட்டுப் பாடல் என்பதால் விஜய் ரசிகர்களும் வேறு வழியில்லாமல் இந்தப் பாடலை ஒரு முறையாவது கேட்டு விடலாம் என கேட்க ஆரம்பித்தார்கள். அதன் விளைவு யு டியூபில் 8 லட்சம் ஹிட்ஸ்களை இந்தப் பாடல் கடந்துள்ளது.'ஈனா மீனா டீக்கா...' ஜி.வி.பிரகாஷ், உத்ரா உன்னி கிருஷ்ணன் பாடியுள்ள 'ஈனா மீனா டீக்கா...' பாடல் சிறுவர் சிறுமியர்களைக் கண்டிப்பாகக் கவரும். விஜய்க்கும், அவருடைய மகளாக நடிக்கும் நைனிக்காவுக்கும் இடையிலான குறும்புத்தனமான பாடல் இது என்பதால் ஜாலியான பாடலாகவே உருவாக்கியிருக்கிறார்கள். சேனல்களிலும், எப்எம்களிலும் அடிக்கடி இந்தப் பாடலை எதிர்பார்க்கலாம். இதுவரை 3 லட்சம் ஹிட்களைக் கடந்துள்ளது இந்தப் பாடல்.'என் ஜீவன்...' ஜி.வி.பிரகாஷ் இசையமைக்கும் படங்களில் ஒரு மெலடி பாடலாவது எப்படியும் இடம் பெற்று விடும். மற்ற பாடல்களை விட அந்தப் பாடல் மட்டுமே இனிமையாக இருக்கும். இதற்கு உதாரணமாக பல பாடல்களைச் சொல்லலாம். அந்த விதத்தில் இந்தப் படத்தில் இடம் பெற்றுள்ள 'என் ஜீவன்...' பாடல் இனிமையான மெலடியாக அமைந்துள்ளது. ஹரிச்சரண், ஜி.வி.பிரகாஷின் மனைவி சைந்தவி, வைக்கம் விஜயலட்சுமி இந்தப் பாடலை இனிமையாகப் பாடியுள்ளனர். யு டியூபில் 4 லட்சம் ஹிட்ஸ்களை இந்தப் பாடல் தொட உள்ளது.'ராங்கு...' டி.ராஜேந்தர் என்றாலே சரியான குத்துப் பாடல் இருக்கும் என்று ஒரு எதிர்பார்ப்பு ரசிகர்களிடம் உண்டு. அவர் இசையமைத்த படங்களில் எவ்வளவு அருமையான மெலடி பாடல்கள் இருந்தது என்பது இன்றைய தலைமுறையினருக்குத் தெரியுமா என்பது சந்தேகம்தான். ஆனால், இன்றோ டி.ராஜேந்தர் என்றாலே குத்துப் பாடல் என்று ஆகிவிட்டது. அவரது குரலை இந்தப் படத்திலும் 'ராங்கு...' பாடலில் பயன்படுத்தியிருக்கிறார்கள். விஜய்யின் குத்து குத்தான ஆட்டத்தை இந்தப் பாடலில் எதிர்பார்க்கலாம். யு டியூபில் இந்தப் பாடல் 3 லட்சம் ஹிட்ஸ்களைக் கடந்துள்ளது.'செல்ல குட்டி' குத்துப் பாட்டு, மெலடி பாட்டு இவற்றைத் தவிர்த்து விஜய் படங்களில் 'ரிச்சாக' படமாக்குவதற்கென்றே ஏதாவது ஒரு பாடலைப் படமாக்குவார்கள். அதே போல் விஜய் நடிக்கும் படங்களில் அவரை எப்படியாவது ஒரு பாடலைப் பாட வைத்துவிடுவார்கள். ஜி.வி. இசையில் விஜய் பாடிய 'தலைவா' பாடல் அளவிற்கு 'செல்ல குட்டி' பாடல் இல்லை. ஆனால், படமாக்கிய விதத்தில் அசத்தியிருப்பார்கள் என எதிர்பார்க்கலாம்.  பாடல் சுமாராக இருந்தாலும் விஜய் பாடிய பாடல் என்பதால் இந்தப் பாடல் யு டியூபில் 4 லட்சம் ஹிட்ஸ்களைத் தொட உள்ளது.   'தாய்மை..' விஜய் படங்களில் சென்டிமென்ட்டுக்கும் பஞ்சமிருக்காது. அம்மா பாசம் கண்டிப்பாக இருக்கும். சில படங்களில் அக்கா, தங்கை பாசம் இருக்கும். இந்தப் படத்தில் மகள் பாசம்தான் மையம் என்று கேள்வி. ஆனாலும், அம்மாவின் பாசத்தை அருமையாக வெளிப்படுத்தக் கூடிய 'தாய்மை..' பாடலை சீனியர் பாடலாசிரியரான புலவர் புலமைப்பித்தன் எழுதியிருக்கிறார். பாம்பே ஜெயஸ்ரீ குரலில் இனிமையாக அமைந்துள்ள இந்தப் பாடல் யு டியூபில் 2 லட்சம் ஹிட்ஸ்களைத் தொடப் போகிறது. 'தெறி' படத்தின் பாடல்கள் எதிர்பார்த்த அளவிற்கு இல்லையென்றாலும் 'என் ஜீவன், செல்லகுட்டி, ஈனா மீனா டீக்கா' ஆகிய பாடல்கள் மற்ற பாடல்களை விட ரசிகர்களைக் கவரும். படம் வெளிவந்த பின் காட்சிகளுடன் பார்க்கும் போதுதான் மற்ற பாடல்களின் தாக்கம் எந்த அளவிற்கு இருக்கிறது என்பது தெரியும். இப்போதைக்கு 'தெறி' பாடல்களுக்கு நூற்றுக்கு ஐம்பது மார்க் வேண்டுமானால் வழங்கலாம். </description>
</news>
