<news>
<headline>காந்தி கணக்கை நிராகரித்த முன்னணி ஹீரோக்கள்...!!</headline>
<description>
காந்தி கணக்கு என்றால் திரும்ப வராத பணம் என்பார்கள். அந்த பெயரில் புதுய படமொன்றை இயக்கி வருகிறார் டைரக்டர் சம்பத். தனது படம் குறித்து சம்பத் அளித்துள்ள பேட்டியில், முன்பு வணிகம் செய்ய வந்த ஆங்கிலேயருக்கு அடிமையாக இருந்தோம். இப்போது வெளிநாட்டு வங்கிகள் இந்தியாவில் பரவி வருகின்றன. அவர்களின் பிடியில் சமுதாயம் சிக்கி இருக்கிறது. இதை மையமாக வைத்துதான் "காந்தி கணக்கு" படம் உருவாகி வருகிறது.வெளிநாட்டு வங்கிகள் கூவிக்கூவி அழைத்து கடன் தருகின்றன. இதில் சிக்கி 9 லட்சம் பேர் இன்று பாதிக்கப்பட்டிருக்கிறார்கள். இதுதான் திரைக்கதை. தமிழ் சினிமாவுக்கு புதிய கதை களமாக இந்தப் படம் இருக்கும். ரமணா ஹீரோவாக நடிக்கிறார். அவருக்கு ஜோடியாக ரிச்சா சின்ஹா நடிக்கிறார். சமுதாயத்துக்கு ஒரு வலுவான கருத்தைச் சொல்ல வேண்டும் என வந்திருக்கிறேன். படம் வெற்றி பெற்றால் நல்ல கதைகளைத் தேட வேண்டிய அவசியம் ஏற்படும், என்று சொல்லும் சம்பத், இந்த படத்தில் நடிப்பதற்காக சிலபல முன்னணி ஹீரோக்களை அணுகியிருக்கிறார். ஆனால் அவர்களில் யாருமே கதையே கேட்கக் கூட முன்வரவில்லையாம். படம் வெளியாகட்டும்; அந்த ஹீரோக்களே என்னை அழைத்து பாராட்டுவார்கள் என்று கூறி வருகிறார் சம்பத்.</description>
</news>
