<news>
<headline>பழம்பெரும் நடிகை ராஜஸ்ரீயிடம் தங்கம், வைர நகைகள் கொள்ளை</headline>
<description>
''பூம்புகார், காதலிக்க நேரமில்லை, இரு துருவம், பாமா விஜயம், பூவா தலையா, அடிமைப்பெண்'' உள்ளிட்ட பல தமிழ் படங்களில் நடித்தவர் பழம்பெரும் நடிகை ராஜஸ்ரீ (வயது 72). தமிழ் மட்டுமல்லாது தெலுங்கு, மலையாளம் உள்ளிட்ட பல மொழிகளிலும் நடித்திருக்கிறார். இவர் சென்னை, தி.நகர் பகுதியில், போரூர் சோமசுந்தரம் தெருவில் வசித்து வருகிறார். நேற்று பகலில், பனகல் பார்க் பகுதியில், தன் மகன் சீனிவாசனுடன் சென்று, வங்கி லாக்கரில் வைத்திருந்த, 10 சவரன் நகை, வைர நகை மற்றும் வைரம் பதித்த ரோலக்ஸ் வாட்ச் ஆகியவற்றை எடுத்தார். ஏ.டி.எம்.,மில் பணம் எடுக்க சீனிவாசன் சென்றார். அப்போது, நகைகளுடன் காரில் அமர்ந்திருந்த ராஜஸ்ரீயிடம், காருக்கு வெளியே ரூபாய் தாள்கள் கிடப்பதாக ஒருவன் கூறியுள்ளான். அதை நம்பி அவர் காரிலிருந்து இறங்கினார். அப்போது அவன், காரில் இருந்த நகைகளை திருடிச் சென்றான்.அவற்றின் மதிப்பு, 10 லட்சம் ரூபாய் என, போலீசார் தெரிவித்தனர். இதுகுறித்து, போலீசார் விசாரிக்கின்றனர்.''பூம்புகார், காதலிக்க நேரமில்லை, இரு துருவம், பாமா விஜயம், பூவா தலையா, அடிமைப்பெண்'' உள்ளிட்ட பல தமிழ் படங்களில் நடித்தவர் பழம்பெரும் நடிகை ராஜஸ்ரீ (வயது 72). தமிழ் மட்டுமல்லாது தெலுங்கு, மலையாளம் உள்ளிட்ட பல மொழிகளிலும் நடித்திருக்கிறார். இவர் சென்னை, தி.நகர் பகுதியில், போரூர் சோமசுந்தரம் தெருவில் வசித்து வருகிறார். நேற்று பகலில், பனகல் பார்க் பகுதியில், தன் மகன் சீனிவாசனுடன் சென்று, வங்கி லாக்கரில் வைத்திருந்த, 10 சவரன் நகை, வைர நகை மற்றும் வைரம் பதித்த ரோலக்ஸ் வாட்ச் ஆகியவற்றை எடுத்தார். ஏ.டி.எம்.,மில் பணம் எடுக்க சீனிவாசன் சென்றார். அப்போது, நகைகளுடன் காரில் அமர்ந்திருந்த ராஜஸ்ரீயிடம், காருக்கு வெளியே ரூபாய் தாள்கள் கிடப்பதாக ஒருவன் கூறியுள்ளான். அதை நம்பி அவர் காரிலிருந்து இறங்கினார். அப்போது அவன், காரில் இருந்த நகைகளை திருடிச் சென்றான்.அவற்றின் மதிப்பு, 10 லட்சம் ரூபாய் என, போலீசார் தெரிவித்தனர். இதுகுறித்து, போலீசார் விசாரிக்கின்றனர்.</description>
</news>
