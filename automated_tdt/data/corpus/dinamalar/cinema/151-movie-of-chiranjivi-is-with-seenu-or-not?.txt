<news>
<headline>பொய்யபடி ஸ்ரீனு இயக்கத்தில் சிரஞ்சீவியின் 151வது படம்?</headline>
<description>
மெகா ஸ்டார் சிரஞ்சீவி விரைவில் இயக்குனர் ஏ.ஆர்.முருகதாஸ் இயக்கத்தில் தமிழில் வெற்றி பெற்ற கத்தி படத்தின் தெலுங்கு ரீமேக்கில் நடிக்கவுள்ளார். சிரஞ்சீவியின் 150வது திரைப்படமான அப்படத்தை ராம் சரண் லைக்கா புரொடக்ஷனுடன் இணைந்து தயாரிக்கவுள்ளார். இப்படத்திற்கு பின்னர் சிரஞ்சீவி நடிக்கும் படத்திற்கு அதிரடி ஆக்ஷன் கதையை தயார் செய்து வைத்துள்ளதாக இயக்குனர் பொய்யபடி ஸ்ரீனு தெரிவித்துள்ளார். ஆக்ஷன் படங்களுக்கு பெயர்போன இயக்குனர் ஸ்ரீனு அல்லு அர்ஜுன் நடிப்பில் சரைனொடு எனும் ஆக்ஷன் படத்தை இயக்கி வருகின்றார். இப்படத்தின் புரமோஷன் நிகழ்ச்சியில் கலந்து கொண்ட சிரஞ்சீவியிடம் சரைனொடு படத்தின் தயாரிப்பாளர் அல்லு அரவிந்த் சிரஞ்சீவிக்கு ஸ்ரீனு ஒரு ஆக்ஷன் கதையை தயார் செய்து வைத்துள்ளதாகக் கூறினார். அதைக் கேட்டதும் சம்மதம் தெரிவிப்பது போல் சிரஞ்சீவி சிரித்துக் கொண்டே தலை ஆட்டி வைத்தார். ஸ்ரீனுவின் ஆசையை சிரஞ்சீவி நிறைவேற்றுவாரா?</description>
</news>
