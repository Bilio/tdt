<news>
<headline>சர்தார் பட டிக்கெட் வாங்க வீட்டை விற்ற ரசிகர்?</headline>
<description>
 டோலிவுடின் பவர் ஸ்டார் பவன் கல்யாண் மூன்று வருட இடைவேளைக்கு பின்னர் நடித்துள்ள சர்தார் கப்பர் சிங் படம் நாளை தெலுங்கு வருடப்பிறப்பான யுகாதி கொண்டாட்டமாக திரைக்கு வருகின்றது. இதனால் உற்சாகமடைந்துள்ள பவன் கல்யாண் ரசிகர்கள் சமூக வலைதளங்களில் சர்தார் படத்தை வரவேற்க துவங்கிவிட்டனர். மேலும் இப்படத்தின் முதல் நாள் டிக்கெட் ரூ 2000 முதல் ரூ3000 வரை விற்கப்படுகின்றதாம். பவன் கல்யாணின் தீவிர ரசிகர் ஒருவர் இப்படத்தின் டிக்கெட்டை ஐதராபாத் திரையரங்கு ஒன்றில் ரூ 10,000 கொடுத்து வாங்கியுள்ளதாக தகவல் வெளிவந்துள்ளது. ஒரு வாரத்திற்கு முன்னதாகவே இப்படத்தின் டிக்கெட்டுகளை வாங்கி வைத்துக் கொண்டு பிளாக்கில் தற்போது விற்பனை செய்து வருவதும் தெரியவந்துள்ளது. மேலும் குர்னூல் பகுதியைச் சேர்ந்த ரசிகர் ஒருவர் தனது நண்பர்களுடன் சேர்ந்து சர்தார் படம் பார்க்க ரூ 10,00,000 மதிப்புள்ள தனது சொந்த வீட்டை விற்று இப்படத்தின் டிக்கெட்டுகளை மொத்தமாக வாங்கியுள்ளாராம். இயக்குனர் பாபி இயக்கத்தில் உருவாகியுள்ள சர்தார் படத்தில் பவன் கல்யாணுக்கு ஜோடியாக காஜல் அகர்வால் நடித்துள்ளார்.</description>
</news>
