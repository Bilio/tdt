<news>
<headline>சல்மானின் 'சுல்தான்'-ஐ காண ஆவலாய் இருக்கும் அமீர்கான்!</headline>
<description>
நடிகர் அமீர்கான் நேற்று தனது 51வது பிறந்தநாளை வெகுவிமரிசையாக பத்திரிகையாளர்கள் முன்பு கொண்டாடினார். அப்போது பத்திரிகையாளர்களின் பல்வேறு கேள்விக்கு பதிலளித்தார் அமீர். குறிப்பாக தற்போது அவர் நடித்து வரும் டங்கல் மற்றும் சல்மான் கான் நடித்து வரும் சுல்தான் படங்கள் மல்யுத்தத்தை மையமாக வைத்து உருவாகிறது. இதுப்பற்றி அமீர்கானிடம் கேட்டபோது, அவர் கூறியதாவது... ''சுல்தான் - டங்கல் இரண்டு படங்களிலும் மல்யுத்தம் தான் வெற்றியாளர். இது ஒரு அருமையான விளையாட்டு, இந்தப்போட்டியில் எதிராளியுடன் நாம் சண்டையிடும் போது, நாம் வெற்றி பெற்றாலும் எதிராளிக்கு எந்த காயமும் ஏற்படாது, இந்தப்போட்டிக்கு சில நுணுக்கங்களும், நல்ல உடல் பலமும் இருந்தால் போதும். சுல்தான் படத்தை நான் ரொம்பவே எதிர்பார்க்கிறேன். இந்த ரம்ஜான் பண்டிகையில் நாம் அனைவரும் சுல்தான் படத்தை காண இருக்கிறோம். சுல்தானில் அனுஷ்கா சர்மா கூட சண்டையிட்டுள்ளார். ஆகையால் சல்மானின் சுல்தானை காண நான் மிகவும் ஆவலாய் இருக்கிறேன் என்று கூறியுள்ளார். </description>
</news>
