<news>
<headline>இன்று மார்ச் 4 வெளியாகும் படங்களின் எதிர்பார்ப்பு என்ன ?</headline>
<description>
இன்று மார்ச் 4ம் தேதியன்று 4 படங்கள் வெளியாகின்றன. 'பிச்சைக்காரன், போக்கிரி ராஜா, சௌகார்பேட்டை, பக்கிப் பயலுக' ஆகிய படங்கள் வெளிவருகின்றன.'பிச்சைக்காரன்' படத்தை விஜய் ஆன்டனி சொந்தமாகத் தயாரித்து, நாயகனாகவும் நடித்துள்ளார். 'சொல்லாமலே' படத்தின் மூலம் இயக்குனராக அறிமுகமான சசி, கடைசியாக இயக்கி 2013ல் வெளிவந்த '555' படம் தோல்விப் படமாக அமைந்தது. நல்ல இயக்குனராக உயர்ந்திருக்க வேண்டியவருக்கு 'பூ' படத்திற்குப் பிறகு இன்னும் சரியானப் படங்கள் அமையவில்லை. இந்தப் படத்தின் டிரைலர் வந்த போதே அதிக எதிர்பார்ப்பை ஏற்படுத்தி, அனைத்து ஏரியாக்களும் விற்றுத் தீர்ந்தது. இன்று வெளிவரும் படங்களில் இந்தப் படத்தின் மீதுதான் அனைவரது பார்வையும் உள்ளது.'புலி' படத்தை மலையாள வினியோகஸ்தரான ஷிபு தமீன்ஸ் உடன் சேர்ந்து தயாரித்த தயாரிப்பாளர் பி.டி.செல்வக்குமார் தனித்து தயாரித்து இன்று வெளிவர உள்ள படம் 'போக்கிரி ராஜா'. தற்போதைக்கு பெரிய வெற்றியை எதிர்பார்த்து காத்துக் கொண்டிருக்கும் ஜீவா, சிபிராஜ், ஹன்சிகா மற்றும் பலர் நடித்திருக்கிறார்கள். 'தமிழுக்கு எண் 1ஐ அழுத்தவும்' படத்தை இயக்கி ராம்பிரகாஷ் ராயப்பாவின் இயக்கத்தில் வெளிவரும் அடுத்த படம். வருமா வராதா என கடந்த சில வாரங்களாகவே போக்கு காட்டிக் கொண்டிருந்த படம் ஒரு வழியாக இன்று வெளியாகிறது. வசூலில் 'ராஜா' ஆகுவாரா என்பது இன்று மாலைக்குள் தெரிந்து விடும்.“மைனா, சாட்டை, மொசக்குட்டி” ஆகிய படங்களுக்குப் பிறகு ஷாலோம் ஸ்டுடியோஸ் தயாரித்துள்ள 'சௌகார் பேட்டை' இன்று வெளியாகிறது. ஸ்ரீகாந்த், ராய் லட்சுமி மற்றும் பலர் நடித்துள்ள இந்தப் படத்தி வி.சி.வடிவுடையான் இயக்கியுள்ளார். படத்திற்காகக் கொடுத்த ஸ்டில்களிலேயே இது அதி பயங்கரமான பேய்ப் படம் என நிறையவே மிரள வைத்தார்கள். அந்த மிரட்டல் படத்திலும் இருக்குமா, அல்லது வழக்கமான பேய்ப் படமா என்பதைப் பொறுத்தே படத்தின் வெற்றி இருக்கிறது.'பக்கி பயலுக' என்றொரு படமும் வெளிவருகிறது. பாரதி இயக்கத்தில், பாரதி, பாலாஜிசக்கரவர்த்தி, மணிகண்டன், அனிதா, பரிமளா ஆகிய அறிமுக நட்சத்திரங்கள் இந்தப் படத்தில் நடித்துள்ளார்கள்.இந்த வாரம் நான்கு படங்களுக்குள்தான் போட்டி, அடுத்த வாரம் பல படங்கள் வெளிவர உள்ளதால் பலமுனைப் போட்டி இருக்க வாய்ப்புள்ளது.இன்று மார்ச் 4ம் தேதியன்று 4 படங்கள் வெளியாகின்றன. 'பிச்சைக்காரன், போக்கிரி ராஜா, சௌகார்பேட்டை, பக்கிப் பயலுக' ஆகிய படங்கள் வெளிவருகின்றன.'பிச்சைக்காரன்' படத்தை விஜய் ஆன்டனி சொந்தமாகத் தயாரித்து, நாயகனாகவும் நடித்துள்ளார். 'சொல்லாமலே' படத்தின் மூலம் இயக்குனராக அறிமுகமான சசி, கடைசியாக இயக்கி 2013ல் வெளிவந்த '555' படம் தோல்விப் படமாக அமைந்தது. நல்ல இயக்குனராக உயர்ந்திருக்க வேண்டியவருக்கு 'பூ' படத்திற்குப் பிறகு இன்னும் சரியானப் படங்கள் அமையவில்லை. இந்தப் படத்தின் டிரைலர் வந்த போதே அதிக எதிர்பார்ப்பை ஏற்படுத்தி, அனைத்து ஏரியாக்களும் விற்றுத் தீர்ந்தது. இன்று வெளிவரும் படங்களில் இந்தப் படத்தின் மீதுதான் அனைவரது பார்வையும் உள்ளது.'புலி' படத்தை மலையாள வினியோகஸ்தரான ஷிபு தமீன்ஸ் உடன் சேர்ந்து தயாரித்த தயாரிப்பாளர் பி.டி.செல்வக்குமார் தனித்து தயாரித்து இன்று வெளிவர உள்ள படம் 'போக்கிரி ராஜா'. தற்போதைக்கு பெரிய வெற்றியை எதிர்பார்த்து காத்துக் கொண்டிருக்கும் ஜீவா, சிபிராஜ், ஹன்சிகா மற்றும் பலர் நடித்திருக்கிறார்கள். 'தமிழுக்கு எண் 1ஐ அழுத்தவும்' படத்தை இயக்கி ராம்பிரகாஷ் ராயப்பாவின் இயக்கத்தில் வெளிவரும் அடுத்த படம். வருமா வராதா என கடந்த சில வாரங்களாகவே போக்கு காட்டிக் கொண்டிருந்த படம் ஒரு வழியாக இன்று வெளியாகிறது. வசூலில் 'ராஜா' ஆகுவாரா என்பது இன்று மாலைக்குள் தெரிந்து விடும்.“மைனா, சாட்டை, மொசக்குட்டி” ஆகிய படங்களுக்குப் பிறகு ஷாலோம் ஸ்டுடியோஸ் தயாரித்துள்ள 'சௌகார் பேட்டை' இன்று வெளியாகிறது. ஸ்ரீகாந்த், ராய் லட்சுமி மற்றும் பலர் நடித்துள்ள இந்தப் படத்தி வி.சி.வடிவுடையான் இயக்கியுள்ளார். படத்திற்காகக் கொடுத்த ஸ்டில்களிலேயே இது அதி பயங்கரமான பேய்ப் படம் என நிறையவே மிரள வைத்தார்கள். அந்த மிரட்டல் படத்திலும் இருக்குமா, அல்லது வழக்கமான பேய்ப் படமா என்பதைப் பொறுத்தே படத்தின் வெற்றி இருக்கிறது.'பக்கி பயலுக' என்றொரு படமும் வெளிவருகிறது. பாரதி இயக்கத்தில், பாரதி, பாலாஜிசக்கரவர்த்தி, மணிகண்டன், அனிதா, பரிமளா ஆகிய அறிமுக நட்சத்திரங்கள் இந்தப் படத்தில் நடித்துள்ளார்கள்.இந்த வாரம் நான்கு படங்களுக்குள்தான் போட்டி, அடுத்த வாரம் பல படங்கள் வெளிவர உள்ளதால் பலமுனைப் போட்டி இருக்க வாய்ப்புள்ளது.</description>
</news>
