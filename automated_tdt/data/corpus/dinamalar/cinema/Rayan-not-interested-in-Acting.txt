<news>
<headline>நடிப்பில் ஆர்வம் இல்லை - ரேயான்</headline>
<description>
நடிகை ராதிகாவின் மகள் ரேயான். இவருக்கும் கிரிக்கெட் வீரர் மிதுனுக்கும் திருமணம் நிச்சயமாகியுள்ளது, விரைவில் திருமணம் நடைபெற இருக்கிறது. தற்போது ரேயான், தனது அம்மாவின் சொந்த தயாரிப்பான ராடன் பிலிம்ஸின் அதிகாரியாக செயல்பட்டு வருகிறார். இந்நிலையில் தற்போது ராடன் பிலிம்ஸ் சார்பில் குறும்பட விழா நடத்தப்பட உள்ளது.இதுகுறித்து ரேயான் நம்மிடம் கூறியதாவது... நாங்கள் நடத்தும் குறும்பட விழாவுக்கு உலகம் முழுவதிலிருந்து சுமார் 200 குறும்படங்கள் எங்களுக்கு வந்தன. இதிலிருந்து நாங்கள் 6 படங்கள் தேர்வு செய்துள்ளோம். இந்த ஆறு படங்களில் இருந்து சிறந்த படத்தை தேர்வு செய்து பரிசளிக்க உள்ளோம். இதற்கான நிகழ்ச்சி மார்ச் 9 ம்தேதி, சென்னை சத்யம் தியேட்டரில் நடைபெற இருக்கிறது. படங்களை தேர்வு செய்யும் நடுவர்களாக கார்த்திக் சுப்புராஜ், பாலாஜி மோகன், ரத்னவேல் உள்ளிட்டோர் உள்ளனர், என்றவரிடம் நீங்கள் ஏன் நடிக்கவில்லை என்று கேட்டபோது, எனக்கு நடிப்பில் ஆர்வம் கிடையாது. யார் யாரிடம் எப்படி பேச வேண்டும் என்று என் அம்மா எனக்கு கற்று கொடுத்துள்ளார். என்னுடைய ஆசையெல்லாம், ராடன் நிறுவனத்தின் சீரியல்களை யூ-டியூப்பில் வௌியிட தனியாக யூடியூப் சேனல் துவங்க வேண்டும். திருமணத்திற்கு பிறகு சென்னை - பெங்களூர் என மாறி மாறி பறந்து கொண்டே இருப்பேன். மிதுன் ரொம்ப அமைதியானவர், அதிகம் பேச மாட்டார் என்று கூறினார். நடிகை ராதிகாவின் மகள் ரேயான். இவருக்கும் கிரிக்கெட் வீரர் மிதுனுக்கும் திருமணம் நிச்சயமாகியுள்ளது, விரைவில் திருமணம் நடைபெற இருக்கிறது. தற்போது ரேயான், தனது அம்மாவின் சொந்த தயாரிப்பான ராடன் பிலிம்ஸின் அதிகாரியாக செயல்பட்டு வருகிறார். இந்நிலையில் தற்போது ராடன் பிலிம்ஸ் சார்பில் குறும்பட விழா நடத்தப்பட உள்ளது.இதுகுறித்து ரேயான் நம்மிடம் கூறியதாவது... நாங்கள் நடத்தும் குறும்பட விழாவுக்கு உலகம் முழுவதிலிருந்து சுமார் 200 குறும்படங்கள் எங்களுக்கு வந்தன. இதிலிருந்து நாங்கள் 6 படங்கள் தேர்வு செய்துள்ளோம். இந்த ஆறு படங்களில் இருந்து சிறந்த படத்தை தேர்வு செய்து பரிசளிக்க உள்ளோம். இதற்கான நிகழ்ச்சி மார்ச் 9 ம்தேதி, சென்னை சத்யம் தியேட்டரில் நடைபெற இருக்கிறது. படங்களை தேர்வு செய்யும் நடுவர்களாக கார்த்திக் சுப்புராஜ், பாலாஜி மோகன், ரத்னவேல் உள்ளிட்டோர் உள்ளனர், என்றவரிடம் நீங்கள் ஏன் நடிக்கவில்லை என்று கேட்டபோது, எனக்கு நடிப்பில் ஆர்வம் கிடையாது. யார் யாரிடம் எப்படி பேச வேண்டும் என்று என் அம்மா எனக்கு கற்று கொடுத்துள்ளார். என்னுடைய ஆசையெல்லாம், ராடன் நிறுவனத்தின் சீரியல்களை யூ-டியூப்பில் வௌியிட தனியாக யூடியூப் சேனல் துவங்க வேண்டும். திருமணத்திற்கு பிறகு சென்னை - பெங்களூர் என மாறி மாறி பறந்து கொண்டே இருப்பேன். மிதுன் ரொம்ப அமைதியானவர், அதிகம் பேச மாட்டார் என்று கூறினார். </description>
</news>
