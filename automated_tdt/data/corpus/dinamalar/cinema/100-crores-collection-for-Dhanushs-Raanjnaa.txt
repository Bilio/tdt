<news>
<headline>100 கோடி வசூலித்த தனுஷின் ராஞ்சனா!</headline>
<description>
 3 படத்தில் எழுதி பாடிய கொலவெறி பாடல் மூலம் பாலிவுட்டிலும் பேசப்பட்டவர் தனுஷ். அதையடுத்து இந்தியில் நடிக்க வேண்டும் என்ற தனது நீண்டகால கனவை நிறைவேற்றும் வகையில், ஆனந்த் எல் ராய் என்பவர் இயக்கிய ராஞ்சனா படத்தில் நடித்தார். இப்படத்தில் அனில்கபூரின் மகள் சோனம் கபூர் தனுசுக்கு ஜோடியாக நடித்திருந்தார். ஏ.ஆர்.ரகுமான் இசையமைத்திருந்தார்.கடந்த ஜூன் மாதம் 21-ந்தேதி வெளியான இப்படம் முதல் வாரத்திலேயே 30 கோடி வசூலித்து தனுசை இந்தியில் பேச வைத்தது. இப்போது வரை வெற்றிகரமாக ஓடிக்கொண்டிருக்கும் ராஞ்சனா படம் இதுவரை 100 கோடி வசூலை தாண்டி விட்டதாம். ஆனால் இப்படம் 35 கோடியில் மட்டும் தயாரிக்கப்பட்டது என்பது குறிப்பிடத்தது. இதனால் குறைந்த பட்ஜெட்டில் மெகா ஹிட் கொடுத்த நடிகர் என்ற பட்டியலில் இடம் பிடித்து விட்டார் தனுஷ்.இந்நிலையில், தென்னிந்திய நடிகர் ஒருவர் நடித்த படம் மும்பையில் சக்கைப்போடு போடுவதால் அதை கொண்டாடும் வகையில் இன்று (ஜூலை 24) மும்பையில் ராஞ்சனா படத்தின் வெற்றி விழாவை கோலாகலமாக கொண்டாடுகிறார்களாம். இதில் தனுஷ் மற்றும் படத்தில் பங்குபெற்ற அனைத்து கலைஞர்களும் கலந்து கொள்கிறார்களாம்.</description>
</news>
