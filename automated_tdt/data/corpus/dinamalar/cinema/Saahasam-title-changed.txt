<news>
<headline>'சாகசம்' ஆக மாறிய 'சாஹசம்'</headline>
<description>
வரிவிலக்கு கிடைக்க வேண்டும் என்பதற்காக கடைசி நேரத்தில் படத்தின் பெயரை மாற்றும்போக்கு தொடர்கிறது. சூர்யாவின் நடிப்பில் மாஸ் என்ற பெயரில் தொடங்கப்பட்ட படம் வரிச்சலுகை கிடைக்க வேண்டும் என்பதற்காக மாஸ் என்கிற மாசிலாமணி என்ற மாற்றப்பட்டது. அதை வரிவிலக்கு அளிக்கும் குழுவினர் ஏற்கவில்லை என்பது தெரிந்ததும் மாசு என்கிற மாசிலாமணி என்று பெயரை மாற்றினார்கள். இதேபோன்றதொரு பெயர் மாற்றத்தை பிரஷாந்த் நடிக்கும் சாஹசம் படமும் தற்போது சந்தித்துள்ளது.சாகசம் என்ற தமிழ்வார்த்தையை நியூமராலஜிக்காக சாஹசம் என்று மாற்றி சில வருடங்களுக்கு முன் படத்தை ஆரம்பித்தார் தியாகராஜன். அருண் ராஜ் வர்மா இயக்கத்தில் பிரஷாந்த் உடன், அமாண்டா, நாசர், ஜான் விஜய், எம்.எஸ்.பாஸ்கர் உள்ளிட்ட பலர் நடிப்பில் உருவான  சாஹசம் படம் பிப்ரவரி 5ம் தேதி வெளியாக இருக்கிறது.இந்நிலையில் இப்படத்தின் பெயரை மாற்றி அமைத்திருக்கிறார்கள். 'சாஹசம்' என்ற வார்த்தையில் வடமொழி வார்த்தையான 'ஹ'விற்கு பதிலாக 'க' போட்டிருக்கிறார்கள். 'என்னும் வீரச்செயல்' என்ற வார்த்தையும் கூடுதலாக இணைத்து தமிழ் டச்சை அதிகப்படுத்தி 'சாகசம் என்னும் வீரச்செயல்' என்று தலைப்பிட்டு இருக்கிறார்கள்.இந்தப்படம் வெளியானதும் ஸ்பெஷல் 26 என்ற ஹிந்திப் படத்தின் தமிழ் ரீமேக்கில் நடிக்க இருக்கிறார் பிரசாந்த்.  இப்படத்தையும் தியாகராஜனே தயாரிக்கவிருக்கிறார்.</description>
</news>
