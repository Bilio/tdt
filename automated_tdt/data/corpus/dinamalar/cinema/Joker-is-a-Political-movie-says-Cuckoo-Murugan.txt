<news>
<headline>'ஜோக்கர்' அரசியல் படம் தான்: ராஜு முருகன்</headline>
<description>
பத்திரிக்கையாளராக இருந்து இயக்குனரானவர் ராஜு முருகன். அவர் இயக்கிய குக்கூ படம் பரவலான பாராட்டைப் பெற்றது. அதன் பிறகு சத்தமில்லாமல் ஒரு படத்தை இயக்கி வந்தவர், அந்தப்படத்திற்கு 'ஜோக்கர்' என்று பெயர் வைத்திருக்கிறார். இந்தப் படத்தில் ஆரண்ய காண்டம், ஜிகிர்தண்டா படங்களில் நடித்த குரு சோமசுந்தரம் ஹீரோவாக நடிக்கிறார். ரம்யா பாண்டியன், காயத்ரி கிருஷ்ணா என இரண்டு ஹீரோயின்கள் அறிமுகமாகிறார்கள். நாடக நடிகர் மற்றும் எழுத்தாளர்கள் மு.ராமசாமி, பவா செல்லத்துரை, ச.பாலமுருகன் ஆகியோரும் நடித்திருக்கிறார்கள். செழியன் ஒளிப்பதிவு செய்துள்ளார். ஷான் ரோல்டன் இசை அமைத்துள்ளார். இது ஒரு எளிய மனிதன் மூலம் அரசியல் பேசும் படம் என்கிறார் ராஜு முருகன். படம் பற்றி அவர் மேலும் கூறியதாவது: கதையின் நாயகன் மன்னர் மன்னன், ஒரு வாட்டர் கம்பெனியில் வேலை பார்க்கிறவர். தண்ணீரை சுத்தம் செய்து ஊருக்கு கொடுத்து விட்டு சொந்த வீட்டில் அழுக்கு தண்ணீரை குடிக்கிறவர். இதனால் சமூகத்தின் மீது அவருக்கு கோபம். தேர்ந்தெடுக்கப்ட்ட மக்கள் பிரதிநிதிகள் தப்பு செய்தால் அவர்களை மக்களே தண்டித்தால் எப்படி இருக்கு என்று அதற்கு ஒரு திட்டம் வகுக்கிறான். அது என்ன என்பதுதான் கதை. மதுவுக்கு கணவனை பறிகொடுத்த இசை என்ற பெண்ணும், ஒரே ஒரு கழிவறைக்காக ஏங்குகிற மல்லிகாவும் அவனோடு இணைகிறார்கள். அதன் பிறகு என்ன நடக்கிறது என்பவதை காமெடியாகவும், சீரியசாகவும் சொல்கிறேன். இது சமூகத்தை பற்றிய படம். இன்றைய இந்தியாவில் மக்களின் வாழ்க்கைத்தரம், டிஜிட்டல் மயம் வளர்ச்சின்னு மாறியிருந்தாலும் மக்களோட போராட்டங்களும் அதிகமாயிடுச்சு. அதுப்பற்றி பேசும் கதைதான் இது. பொதுவா நமக்காக போராட முன் வருபவர்கள் எல்லோருமே ஆரம்பத்தில் ஜோக்கர்களாகதான் பார்க்கப்படுவார்கள். பாரதியார் உட்பட நிறைய பேர் அதற்கு உதாரணம். அப்படியொரு டைட்டில்தான் ஜோக்கர். யாரையெல்லாம் நாம் ஜோக்கர்களாக பார்க்கிறோமோ அவங்களெல்லாம் ஜோக்கர்கள் இல்லை. அப்போ உண்மையில் ஜோக்கர்கள் யார்? அதுதான் இந்தக்கதை.” பத்திரிகையாளன், எழுத்தாளன் இயக்குநர் என்ற பாதையில் வந்தவன் என்றாலும் அடிப்படையில் எனக்கு அரசியல் ஆர்வம் இருக்கு. அரசியல் என்றால் கட்சி சம்பந்தப்பட்டு, இயக்கம் சம்பந்தப்பட்டே பார்த்து பழகிட்டோம். அதில்லை அரசியல். மக்களின் வாழ்க்கை, அவர்களின் துன்பங்கள்தான் அரசியல். அப்படியான அரசியலுக்குள் தான் நாம் இருக்கிறோம். இருபது வருடங்களுக்கு முன்னாடி தண்ணீரை விலை கொடுத்து வாங்குவோம்னு நாம் நினைச்சிருக்க மாட்டோம். இன்றைக்கு நகரத்தில் தொடங்கி கிராமங்கள் வரை வாட்டர் கேனை காசுக்கொடுத்து வாங்குறோம். உலகமயமாக்கல் நவீன இந்தியான்னு சொல்லிட்டு இருக்கும் நேரத்தில் வறுமை பரவியிருக்கு. எல்லா வசதிகளும் கிடைத்துவிட்டது போன்ற மாயையை ஏற்படுத்தி சிந்தனை அளவிலும் பொருளாதார அளவிலும் பின்தங்க வைக்கப்பட்டுள்ளார்கள் மக்கள். இதெல்லாம் சேர்ந்ததுதான் அரசியல். சமூகத்திற்காக பேசுகிறவன்,மக்களுக்காக யோசிக்கிறவன் எல்லாருமே அரசியல்வாதிகள்தான். அதை பேசுற படம்தான் இது. என்கிறார் ராஜு முருகன்.பத்திரிக்கையாளராக இருந்து இயக்குனரானவர் ராஜு முருகன். அவர் இயக்கிய குக்கூ படம் பரவலான பாராட்டைப் பெற்றது. அதன் பிறகு சத்தமில்லாமல் ஒரு படத்தை இயக்கி வந்தவர், அந்தப்படத்திற்கு 'ஜோக்கர்' என்று பெயர் வைத்திருக்கிறார். இந்தப் படத்தில் ஆரண்ய காண்டம், ஜிகிர்தண்டா படங்களில் நடித்த குரு சோமசுந்தரம் ஹீரோவாக நடிக்கிறார். ரம்யா பாண்டியன், காயத்ரி கிருஷ்ணா என இரண்டு ஹீரோயின்கள் அறிமுகமாகிறார்கள். நாடக நடிகர் மற்றும் எழுத்தாளர்கள் மு.ராமசாமி, பவா செல்லத்துரை, ச.பாலமுருகன் ஆகியோரும் நடித்திருக்கிறார்கள். செழியன் ஒளிப்பதிவு செய்துள்ளார். ஷான் ரோல்டன் இசை அமைத்துள்ளார். இது ஒரு எளிய மனிதன் மூலம் அரசியல் பேசும் படம் என்கிறார் ராஜு முருகன். படம் பற்றி அவர் மேலும் கூறியதாவது: கதையின் நாயகன் மன்னர் மன்னன், ஒரு வாட்டர் கம்பெனியில் வேலை பார்க்கிறவர். தண்ணீரை சுத்தம் செய்து ஊருக்கு கொடுத்து விட்டு சொந்த வீட்டில் அழுக்கு தண்ணீரை குடிக்கிறவர். இதனால் சமூகத்தின் மீது அவருக்கு கோபம். தேர்ந்தெடுக்கப்ட்ட மக்கள் பிரதிநிதிகள் தப்பு செய்தால் அவர்களை மக்களே தண்டித்தால் எப்படி இருக்கு என்று அதற்கு ஒரு திட்டம் வகுக்கிறான். அது என்ன என்பதுதான் கதை. மதுவுக்கு கணவனை பறிகொடுத்த இசை என்ற பெண்ணும், ஒரே ஒரு கழிவறைக்காக ஏங்குகிற மல்லிகாவும் அவனோடு இணைகிறார்கள். அதன் பிறகு என்ன நடக்கிறது என்பவதை காமெடியாகவும், சீரியசாகவும் சொல்கிறேன். இது சமூகத்தை பற்றிய படம். இன்றைய இந்தியாவில் மக்களின் வாழ்க்கைத்தரம், டிஜிட்டல் மயம் வளர்ச்சின்னு மாறியிருந்தாலும் மக்களோட போராட்டங்களும் அதிகமாயிடுச்சு. அதுப்பற்றி பேசும் கதைதான் இது. பொதுவா நமக்காக போராட முன் வருபவர்கள் எல்லோருமே ஆரம்பத்தில் ஜோக்கர்களாகதான் பார்க்கப்படுவார்கள். பாரதியார் உட்பட நிறைய பேர் அதற்கு உதாரணம். அப்படியொரு டைட்டில்தான் ஜோக்கர். யாரையெல்லாம் நாம் ஜோக்கர்களாக பார்க்கிறோமோ அவங்களெல்லாம் ஜோக்கர்கள் இல்லை. அப்போ உண்மையில் ஜோக்கர்கள் யார்? அதுதான் இந்தக்கதை.” பத்திரிகையாளன், எழுத்தாளன் இயக்குநர் என்ற பாதையில் வந்தவன் என்றாலும் அடிப்படையில் எனக்கு அரசியல் ஆர்வம் இருக்கு. அரசியல் என்றால் கட்சி சம்பந்தப்பட்டு, இயக்கம் சம்பந்தப்பட்டே பார்த்து பழகிட்டோம். அதில்லை அரசியல். மக்களின் வாழ்க்கை, அவர்களின் துன்பங்கள்தான் அரசியல். அப்படியான அரசியலுக்குள் தான் நாம் இருக்கிறோம். இருபது வருடங்களுக்கு முன்னாடி தண்ணீரை விலை கொடுத்து வாங்குவோம்னு நாம் நினைச்சிருக்க மாட்டோம். இன்றைக்கு நகரத்தில் தொடங்கி கிராமங்கள் வரை வாட்டர் கேனை காசுக்கொடுத்து வாங்குறோம். உலகமயமாக்கல் நவீன இந்தியான்னு சொல்லிட்டு இருக்கும் நேரத்தில் வறுமை பரவியிருக்கு. எல்லா வசதிகளும் கிடைத்துவிட்டது போன்ற மாயையை ஏற்படுத்தி சிந்தனை அளவிலும் பொருளாதார அளவிலும் பின்தங்க வைக்கப்பட்டுள்ளார்கள் மக்கள். இதெல்லாம் சேர்ந்ததுதான் அரசியல். சமூகத்திற்காக பேசுகிறவன்,மக்களுக்காக யோசிக்கிறவன் எல்லாருமே அரசியல்வாதிகள்தான். அதை பேசுற படம்தான் இது. என்கிறார் ராஜு முருகன்.</description>
</news>
