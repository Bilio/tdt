<news>
<headline>தந்தையின் பிறந்த நாளில் அடுத்த படத்தை துவங்கும் மகேஷ் பாபு</headline>
<description>
டோலிவுட்டின் யங் சூப்பர் ஸ்டாரான மகேஷ் பாபு தற்போது இயக்குனர் ஸ்ரீகாந்த் அடல்லா இயக்கத்தில் பிரம்மோற்சவம் படத்தில் நடித்து வருகின்றார். மே 6 ஆம் தேதி திரைக்கு வரும் பிரம்மோற்சவம் படத்திற்கு பின்னர் இயக்குனர் ஏ.ஆர்.முருகதாஸ் இயக்கத்தில் மகேஷ் பாபு நடிக்கவுள்ளார். இந்திய நீதித்துறை தொடர்பான சமூக விழிப்புணர்வு திரைப்படமாக உருவாகவுள்ள இப்படத்திற்கான பட்ஜெட் ரூ 80 கோடி என கூறப்படுகின்றது. மகேஷ் பாபுவின் தந்தை சூப்பர் ஸ்டார் கிருஷ்ணாவின் பிறந்த நாளான மே 31 ஆம் தேதி இப்படத்தின் பூஜை நடைபெறவுள்ளதாகக் கூறப்படுகின்றது. இசையமைப்பாளர் ஹரீஸ் ஜெயராஜ் இப்படத்திற்கு இசையமைக்கவுள்ளார். இது குறிந்த அதிகாரப்பூர்வ அறிவிப்பு விரைவில் வெளியாகும் என எதிர்பார்க்கப்படுகின்றது</description>
</news>
