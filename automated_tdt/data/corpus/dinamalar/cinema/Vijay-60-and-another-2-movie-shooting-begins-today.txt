<news>
<headline>'விஜய்-60' உட்பட 3 படங்களின் படப்பிடிப்பு இன்று ஆரம்பம்</headline>
<description>
தமிழ்த் திரையுலகத்தின் முக்கியமான மூன்று திரைப்படங்கள் இன்று ஆரம்பமாகியுள்ளன.  விஜய், கீர்த்தி சுரேஷ் மற்றும் பலர் நடிக்கும் பெயரிடப்படாத விஜய்யின் 60வது படத்தின் படப்பிடிப்பு இன்று ஆரம்பமானது. இப்படத்தை பல வெற்றிப் படங்களைக் கொடுத்த பழம் பெரும் நிறுவனமான விஜயா புரொடக்ஷன்ஸ் தயாரிக்கிறது. விஜய் ஜோடியாக கீர்த்தி சுரேஷ் முதன் முறையாக நடிக்கிறார். விஜய் படத்திற்கு சந்தோஷ் நாராயணன் முதன் முறையாக இசையமைக்கிறார். விஜய் நடித்த 'அழகிய தமிழ் மகன்' என்ற தோல்விப் படத்தை கொடுத்த இயக்குனராக பரதன் இருந்தாலும் மீண்டும் அவருக்கு இந்தப் படம் மூலம் விஜய் வாய்ப்பு கொடுத்துள்ளது பல இயக்குனர்களை ஆச்சரியப்படுத்தியுள்ளது.சுசீந்திரன் இயக்கத்தில் உதயநிதி ஸ்டாலின், விஷ்ணு விஷால், மஞ்சிமா மோகன் மற்றும் பலர் நடிக்கும் படத்தின் படப்பிடிப்பும் இன்று ஆரம்பமானது. சுசீந்திரன் இதற்கு முன் இயக்கிய 'பாயும் புலி' படம் படுதோல்வி அடைந்தது. இருந்தாலும் விஷ்ணு விஷாலின் சிபாரிசின் பேரில் உதயநிதி ஸ்டாலின் தயாரித்து நாயகனாக நடிக்கும் வாய்ப்பைப் பெற்றுள்ளார். தன்னை அறிமுகப்படுத்திய இயக்குனருக்கு விஷ்ணு விஷால் இந்தப் படம் மூலம் ஒரு நன்றிக் கடன் செய்துவிட்டார்.தமிழ் சினிமாவில் இன்று பல புதுமுகங்களின் படங்கள், அனுபவமில்லாத பல இயக்குனர்களின் படங்கள் வெளிவருவதற்குக் காரணமாக இருந்த படம் 'சென்னை 28'. இந்தப் படத்தின் வெற்றிக்குப் பிறகுதான் பலருக்கும் ஏன் நாமும் இயக்குனராக ஆகக் கூடாது என்ற எண்ணம் ஏற்பட்டு பலரும் படங்களை இயக்க ஆரம்பித்துவிட்டார்கள். அந்தப் படத்தை இயக்கிய பிறகு வெங்கட் பிரபுவும் 'மங்காத்தா' என்ற ஒரே ஒரு ஹிட்டைத்தான் கொடுத்தார். அவர் கடைசியாக இயக்கி வெளிவந்த 'மாசு என்கிற மாசிலாமணி' படமும் சூப்பர் தோல்வியாகத்தான் அமைந்தது.ஆக, இன்று படப்பிடிப்பை ஆரம்பித்துள்ள மூன்று இயக்குனர்களுமே தங்களது முந்தைய படத்தை தோல்விப் படங்களாகக் கொடுத்தவர்கள்தான் என்பது குறிப்பிடத்தக்கது.தமிழ்த் திரையுலகத்தின் முக்கியமான மூன்று திரைப்படங்கள் இன்று ஆரம்பமாகியுள்ளன.  விஜய், கீர்த்தி சுரேஷ் மற்றும் பலர் நடிக்கும் பெயரிடப்படாத விஜய்யின் 60வது படத்தின் படப்பிடிப்பு இன்று ஆரம்பமானது. இப்படத்தை பல வெற்றிப் படங்களைக் கொடுத்த பழம் பெரும் நிறுவனமான விஜயா புரொடக்ஷன்ஸ் தயாரிக்கிறது. விஜய் ஜோடியாக கீர்த்தி சுரேஷ் முதன் முறையாக நடிக்கிறார். விஜய் படத்திற்கு சந்தோஷ் நாராயணன் முதன் முறையாக இசையமைக்கிறார். விஜய் நடித்த 'அழகிய தமிழ் மகன்' என்ற தோல்விப் படத்தை கொடுத்த இயக்குனராக பரதன் இருந்தாலும் மீண்டும் அவருக்கு இந்தப் படம் மூலம் விஜய் வாய்ப்பு கொடுத்துள்ளது பல இயக்குனர்களை ஆச்சரியப்படுத்தியுள்ளது.சுசீந்திரன் இயக்கத்தில் உதயநிதி ஸ்டாலின், விஷ்ணு விஷால், மஞ்சிமா மோகன் மற்றும் பலர் நடிக்கும் படத்தின் படப்பிடிப்பும் இன்று ஆரம்பமானது. சுசீந்திரன் இதற்கு முன் இயக்கிய 'பாயும் புலி' படம் படுதோல்வி அடைந்தது. இருந்தாலும் விஷ்ணு விஷாலின் சிபாரிசின் பேரில் உதயநிதி ஸ்டாலின் தயாரித்து நாயகனாக நடிக்கும் வாய்ப்பைப் பெற்றுள்ளார். தன்னை அறிமுகப்படுத்திய இயக்குனருக்கு விஷ்ணு விஷால் இந்தப் படம் மூலம் ஒரு நன்றிக் கடன் செய்துவிட்டார்.தமிழ் சினிமாவில் இன்று பல புதுமுகங்களின் படங்கள், அனுபவமில்லாத பல இயக்குனர்களின் படங்கள் வெளிவருவதற்குக் காரணமாக இருந்த படம் 'சென்னை 28'. இந்தப் படத்தின் வெற்றிக்குப் பிறகுதான் பலருக்கும் ஏன் நாமும் இயக்குனராக ஆகக் கூடாது என்ற எண்ணம் ஏற்பட்டு பலரும் படங்களை இயக்க ஆரம்பித்துவிட்டார்கள். அந்தப் படத்தை இயக்கிய பிறகு வெங்கட் பிரபுவும் 'மங்காத்தா' என்ற ஒரே ஒரு ஹிட்டைத்தான் கொடுத்தார். அவர் கடைசியாக இயக்கி வெளிவந்த 'மாசு என்கிற மாசிலாமணி' படமும் சூப்பர் தோல்வியாகத்தான் அமைந்தது.ஆக, இன்று படப்பிடிப்பை ஆரம்பித்துள்ள மூன்று இயக்குனர்களுமே தங்களது முந்தைய படத்தை தோல்விப் படங்களாகக் கொடுத்தவர்கள்தான் என்பது குறிப்பிடத்தக்கது.</description>
</news>
