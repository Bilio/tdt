<news>
<headline>பத்மஸ்ரீ விருது பெற பல்கேரியாவிலிருந்து வருகிறார் அஜய்</headline>
<description>
சமீபத்தில் மத்திய அரசு அறிவித்த பத்மவிருதுகளில், பாலிவுட் நடிகர் அஜய் தேவ்கனுக்கு பத்மஸ்ரீ விருது அறிவிக்கப்பட்டது. ''இப்படி ஒரு விருது தனக்கு அறிவிக்கப்பட்டது மிகுந்த மகிழ்ச்சி அளிப்பதாகவும், நமது நாட்டிலிருந்து இப்படி ஒரு விருது கிடைப்பது தனக்கு கிடைத்தது மிகப்பெரிய கவுரவம் என்றும், இந்த விருது எனக்கான பொறுப்பை இன்னும் அதிகரித்து இருப்பதாகவும்'' அஜய் தெரிவித்திருந்தார். இந்நிலையில் தற்போது தனது கனவுப்படமான 'ஷிவ்வாய்' படத்தை இயக்கி, நடித்து வருகிறார் அஜய். இப்படத்தின் ஷூட்டிங் தற்போது பல்கேரியாவில் நடந்து வருகிறது. அஜய் உள்ளிட்ட படக்குழுவினர் பல்கேரியாவில் முகாமிட்டுள்ளனர். இதனிடையே பத்ம விருதுகள் வருகிற மார்ச் 28ம் தேதி வழங்கப்பட இருக்கிறது.  விருதை பெறுவதற்காக பல்கேரியாவிலிருந்து இந்தியா வர இருக்கிறார் அஜய். </description>
</news>
