<news>
<headline>தயாரிப்பாளர் மகனாக இருந்தாலும் தகுதி இருந்தால்தான் ஜெயிக்க முடியும்: ஹரிஷ் கல்யாண்</headline>
<description>
பொறியாளன் படத்தில் ஹீரோவாக நடித்திருக்கிறார் தயாரிப்பாளர் ஃபைவ் ஸ்டார் கல்யாணின் மகன் ஹரிஷ். சிந்து சமவெளி உள்பட முன்பு சில படங்களில் நடித்திருந்தாலும் இந்தப் படத்தைத்தான் ஆர்வமாக எதிர்பார்த்துக் கொண்டிருக்கிறார். இதுபற்றி அவர் கூறியதாவது: எங்க அப்பா தயாரிப்பாளர்தான். ஆனாலும் என்னை அத்தனை சீக்கிரமாக சினிமாவிற்குள் அனுதிக்கவில்லை. "ஒரு நடிகனா உன்னை சரியாக தயார்படுத்து அதன் பிறகு பார்க்கலாம்" என்றுதான் சொல்லியிருந்தார். அதனால் பிளஸ்-2க்கு பிறகு விஷ்காம் படிச்சேன். கூத்துப்பட்டறையில் நடிப்பு கத்துக்கிட்டேன். டான்ஸ் கத்துக்கிட்டேன். வெளியில் தெரியாத சில படங்கள்ல நடிச்சும் நடிப்பு கத்துக்கிட்டேன். தவறான சில படங்கள்ல நடிச்சு எந்த மாதிரி படத்துல நடிக்க கூடாதுங்றதையும் கத்துக்கிட்டேன்.என்னைப் பொறுத்தவரை பொறியாளன் படத்துல என்னோட முழு உழைப்பையும் போட்டிருக்கேன். ஒரு பெரிய தயாரிப்பாளரோட மகனாக இருந்தாலும் தகுதி இருந்தால்தான் ஜெயிக்க முடியும்னு உணர்ந்திருக்கேன். நிச்சயமா கடுமையா உழைப்பேன். ஜெயிப்பேன். என்கிறார் ஹரிஷ்.</description>
</news>
