<news>
<headline>கஷனம் ஹிந்தி ரீமேக்கில் சல்மான் கான்?</headline>
<description>
ஆத்வி சேஷ், அடா சர்மா நடித்த திகில் திரைப்படமான கஷனம் தெலுங்கில் வெற்றி பெற்றதைத் தொடர்ந்து அப்படத்தை ஹிந்தியில் மொழிமாற்றம் செய்து வெளியிடவுள்ளதாகக் கூறப்பட்டது. பாலிவுட்டின் பிரபல தயாரிப்பாளர் சஜித் இப்படத்தின் ஹிந்தி ரீமேக் உரிமையை வாங்கியுள்ளார். சஜித் இப்படத்தில் பிரபல பாலிவுட் நடிகர் சல்மான் கானை நடிக்க வைக்க முயற்சிகள் மேற்கொண்டுள்ளார். ரூ 1.30 கோடி செலவில் உருவாக்கப்பட்ட இப்படம் இதுவரை ரூ 5 கோடிக்கும் மேல் வசூல் செய்துள்ளது. ரவி தேஜா நடிப்பில் தெலுங்கில் வெற்றி பெற்ற கிக் படத்தின் ஹிந்தி ரீமேக் உரிமையை வாங்கிய சஜித், அப்படத்தை சல்மான் கானை வைத்து இயக்கி ஹிந்தியிலும் வெற்றி பெற செய்தார். அதே போல் தற்போது கஷனம் படத்தையும் ஹிந்தியில் ரீமேக் செய்ய சல்மான் கானிடம் பேச்சு வார்த்தை துவங்கியுள்ளார். </description>
</news>
