<news>
<headline>மனோத்துவ நிபுணராக நடிக்கிறார் ஷாருக்கான்</headline>
<description>
கெளரி ஷிண்டேவின் அடுத்த படத்தில் ஷாருக்கான் நடிக்க உள்ளாராம். இப்படத்தில் மிகப் பெரிய வரவேற்பை தரும் வித்தியாசமான வேடத்தில் ஷாருக் நடிக்க உள்ளாராம். இப்படத்தில் மனோதத்துவ நிபுணராக ஷாருக் நடிக்கிறாராம். ஆலியா பட்டை மையமாக வைத்தே இந்த படத்தின் கதை நகர்கிறதாம். ஆதித்ய ராய் கபூர், அலி ஜபர், குணால் கபூர், அங்கத் பேடி ஆகியோர் ஆலியா மீது காதல் கொள்ளும் வேடங்களில் நடிக்க உள்ளார்களாம். இவர்கள் 4 பேரையும் சந்தித்த பிறகு, ஏராளமான அனுபவங்களை பெறும் ஆலியா, இறுதியில் ஷாருக்கை சந்திக்கிறாராம். ஷாருக்கான், ஆலியாவுக்கு அறிவுரைகள் கூறி, வழிகாட்டும் விதமாக கதை அமைந்துள்ளது. இப்படத்தை கரன் ஜோகர் தயாரிக்க உள்ளார். இப்படம் 2016ம் ஆண்டின் இறுதியில் வெளியாக உள்ளதாம்.</description>
</news>
