<news>
<headline>சண்டை நடிகர்கள் சங்கத்திலும் சண்டை</headline>
<description>
தென்னிந்திய நடிகர் சங்கத்தின் சண்டை தற்போதுதான் ஓய்ந்துள்ளது. அதற்குள் சண்டை நடிகர்கள் சங்கத்தில் சண்டை மூண்டிருக்கிறது. தென்னிந்திய திரைப்பட சண்டை இயக்குனர்கள் மற்றும் சண்டை நடிகர்கள் சங்கம் செயல்பட்டு வருகிறது. இதில் சுமார் 700 பேர் உறுப்பினர்களாக உள்ளனர்.சண்டை இயக்குனர்கள் தான் தயாரிப்பாளரோடு நேரடி தொடர்பு உள்ளவர்கள். சண்டை நடிகர்களுக்கு வேலை வாய்ப்பை பெற்றுத் தருவது இவர்கள் தான். எனவே சண்டை நடிகர்களுக்கு சம்பளம் அதிகமாக வேண்டும் என்றால் சண்டை இயக்குனர்கள் தான் தயாரிப்பாளரிடம் வாங்கித் தர வேண்டும். இதனால் சண்டை இயக்குனர்களுக்கும், சண்டை நடிகர்களுக்கும் அடிக்கடி கருத்து வேறுபாடு, மோதல்கள் வரும்.சங்கத்தின் பொதுக்குழு சமீபத்தில் நடந்தது. இதில் சம்பளம் தொடர்பாக சண்டை இயக்குனர்களுக்கும், சண்டை கலைஞர்களுக்கும் வாக்குவாதம் ஏற்பட்டு அது மோதலாக மாறி உள்ளது. குறிப்பாக சண்டை இயக்குனர் கனல் கண்ணன் மீது சண்டை நடிகர்கள் சரமாரியாக குற்றம் சாட்டி உள்ளனர். மூத்த சண்டை இயக்குனர்கள் தலையிட்டு பிரச்னை பெரிதாகாமல் பார்த்துக் கொண்டனர்.சண்டை இயக்குனர்களும், சண்டை நடிகர்களும் ஒரே சங்கத்தில் இணைந்து பணியாற்ற முடியாத சூழ்நிலை ஏற்பட்டுள்ளது. இதனால் சண்டை இயக்குனர்கள் தங்களுக்கென்று தனியாக சங்கம் அமைக்க முடிவு செய்துள்ளனர். சில முன்னணி சண்டை இயக்குனர்கள் இணைந்து இது தொடர்பாக பெப்சி அமைப்பிடம் கடிதம் கொடுத்துள்ளனர். விரைவில் புதிய சங்கம் உருவாகும் என்று தெரிகிறது.தென்னிந்திய நடிகர் சங்கத்தின் சண்டை தற்போதுதான் ஓய்ந்துள்ளது. அதற்குள் சண்டை நடிகர்கள் சங்கத்தில் சண்டை மூண்டிருக்கிறது. தென்னிந்திய திரைப்பட சண்டை இயக்குனர்கள் மற்றும் சண்டை நடிகர்கள் சங்கம் செயல்பட்டு வருகிறது. இதில் சுமார் 700 பேர் உறுப்பினர்களாக உள்ளனர்.சண்டை இயக்குனர்கள் தான் தயாரிப்பாளரோடு நேரடி தொடர்பு உள்ளவர்கள். சண்டை நடிகர்களுக்கு வேலை வாய்ப்பை பெற்றுத் தருவது இவர்கள் தான். எனவே சண்டை நடிகர்களுக்கு சம்பளம் அதிகமாக வேண்டும் என்றால் சண்டை இயக்குனர்கள் தான் தயாரிப்பாளரிடம் வாங்கித் தர வேண்டும். இதனால் சண்டை இயக்குனர்களுக்கும், சண்டை நடிகர்களுக்கும் அடிக்கடி கருத்து வேறுபாடு, மோதல்கள் வரும்.சங்கத்தின் பொதுக்குழு சமீபத்தில் நடந்தது. இதில் சம்பளம் தொடர்பாக சண்டை இயக்குனர்களுக்கும், சண்டை கலைஞர்களுக்கும் வாக்குவாதம் ஏற்பட்டு அது மோதலாக மாறி உள்ளது. குறிப்பாக சண்டை இயக்குனர் கனல் கண்ணன் மீது சண்டை நடிகர்கள் சரமாரியாக குற்றம் சாட்டி உள்ளனர். மூத்த சண்டை இயக்குனர்கள் தலையிட்டு பிரச்னை பெரிதாகாமல் பார்த்துக் கொண்டனர்.சண்டை இயக்குனர்களும், சண்டை நடிகர்களும் ஒரே சங்கத்தில் இணைந்து பணியாற்ற முடியாத சூழ்நிலை ஏற்பட்டுள்ளது. இதனால் சண்டை இயக்குனர்கள் தங்களுக்கென்று தனியாக சங்கம் அமைக்க முடிவு செய்துள்ளனர். சில முன்னணி சண்டை இயக்குனர்கள் இணைந்து இது தொடர்பாக பெப்சி அமைப்பிடம் கடிதம் கொடுத்துள்ளனர். விரைவில் புதிய சங்கம் உருவாகும் என்று தெரிகிறது.</description>
</news>
