<news>
<headline>ராஜேஷ் மகள் திருமண வரவேற்பு : கருணாநிதி நேரில் வாழ்த்து</headline>
<description>
மூத்த நடிகர் ராஜேஷ் மகள் திவ்யா - பிரதீப் திருமண வரவேற்பு நிகழ்ச்சி சென்னையில் நடந்தது. இதில் முதல்வர் நேரில் கலந்து கொண்டு மணமக்களை வாழ்த்தினார்.  நடிகர் ராஜேஷ்சின் மகள் திவ்யாவுக்கும், தஞ்சாவூர் ஜெயகர் கிர்பால்சிங் - சிந்தியா ஜெயகர் ஆகியோரின் மூத்த மகன் ஜெ.பிரதீப் சாமுவேல் என்ற சாப்ட்வேர் என்ஜினீயருக்கும் திருமணம் நடந்தது. அவர்களது திருமண வரவேற்பு நிகழ்ச்சி சென்னை ராணி மெய்யம்மை மண்டபத்தில் நேற்று மாலை நடந்தது. இதில் முதல்வர் கருணாநிதி கலந்து கொண்டு மணமக்களை வாழ்த்தினார். துணை முதல்வர் ஸ்டாலின், நிதியமைச்சர் அன்பழகன், மத்திய அமைச்சர்கள் அழகிரி, நெப்போலியன், முதல்வரின் துணைவியார் ராஜாத்தி அம்மாள், எம்.ஜி.ஆர். கழக தலைவர் ஆர்.எம்.வீரப்பன், கமலஹாசன், கவுண்டமணி உள்ளிட்ட நடிகர்கள், திரையுலக பிரமுகர்கள், அரசியல் பிரமுகர்கள் கலந்து கொண்டு மணமக்களை வாழ்த்தினார்கள்.</description>
</news>
