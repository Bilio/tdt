<news>
<headline>டப்பிங் படங்களைத் தடை செய்யக் கூடாது - எஸ்.பி.பாலசுப்பிரமணியம்</headline>
<description>
தமிழிலிருந்து தெலுங்குத் திரையுலகத்திற்கு டப்பிங் செய்யப்படும் படங்கள் நாளுக்கு நாள் அதிகரித்துக் கொண்டே செல்கின்றன. இதற்கு ஒரு சில தெலுங்குத் திரைப்படத் தயாரிப்பாளர்கள் எதிர்ப்பு தெரிவித்து வருகிறார்கள். கர்நாடகாவில் உள்ளது போல டப்பிங் படங்களைத் தடை செய்ய வேண்டும் என்றும் கூறி வருகிறார்கள். ஆனால், அதையும் மீறி அதிகமான தமிழ்ப் படங்கள், ஹிந்திப் படங்கள் ஆகியவை தெலுங்கில் டப்பிங் செய்யப்பட்டு வெளியாகின்றன. ரஜினிகாந்த், கமல்ஹாசன், சூர்யா, விஷால் ஆகியோரின் ஒவ்வொரு படங்களும் தெலுங்கில் டப்பிங் செய்யப்பட்டு வருகின்றன. அடுத்த வாரம் வெளிவர உள்ள 'தெறி' படம் கூட தெலுங்கில் டப்பிங் செய்யப்பட்டு பிரம்மாண்டமாக வெளியாக உள்ளது.இதனிடையே, சில தினங்களுக்கு முன் பின்னணிப் பாடகர் எஸ்.பி.பாலசுப்பிரமணியம், 'தெலுங்குத் திரையுலகில் டப்பிங் பாடல்கள்' என்ற ஆராய்ச்சிக் கட்டுரை ஒன்றை வெளியிட்டுப் பேசினார். அப்போது, “நேரடித் தெலுங்குப் படங்களை விட மற்ற மொழிகளில் இருந்து தெலுங்கிற்கு டப்பிங் செய்யப்படும் படங்கள் சவாலானது. டப்பிங் படங்களைக் குறையாகப் பார்க்கக் கூடாது. குறைந்த பட்ஜெட்டில் வெளிவந்த பல டப்பிங் படங்கள், பெரிய ஸ்டார்கள் நடித்த  தெலுங்கு நேரடிப் படங்களை விட நல்ல லாபத்தைக் கொடுத்துள்ளன. இசையமைப்பாளர் சக்கரவர்த்தியின் ஊக்கத்தால்தான் நானும் டப்பிங் கலைஞனராக மாறினேன். டப்பிங் படங்களைத் தடை செய்ய வேண்டும் என்று பேசுபவர்கள் அதை விட சிறந்த படங்களை எடுத்துக் காட்ட வேண்டும்,” என்றும் கூறினார்.கமல்ஹாசன் நடித்து தமிழில் வெளிவந்த பெரும்பாலான படங்களுக்கு தெலுங்கில் குரல் கொடுத்தவர் எஸ்.பி.பாலசுப்பிரமணியம் என்பது குறிப்பிடத்தக்கது. 'தசாவதாரம்' படம் தெலுங்கில் டப்பிங் செய்யப்பட்ட போது 10 வெவ்வேறான குரல்களில் பேசி அசத்தியவர். தமிழிலிருந்து தெலுங்குத் திரையுலகத்திற்கு டப்பிங் செய்யப்படும் படங்கள் நாளுக்கு நாள் அதிகரித்துக் கொண்டே செல்கின்றன. இதற்கு ஒரு சில தெலுங்குத் திரைப்படத் தயாரிப்பாளர்கள் எதிர்ப்பு தெரிவித்து வருகிறார்கள். கர்நாடகாவில் உள்ளது போல டப்பிங் படங்களைத் தடை செய்ய வேண்டும் என்றும் கூறி வருகிறார்கள். ஆனால், அதையும் மீறி அதிகமான தமிழ்ப் படங்கள், ஹிந்திப் படங்கள் ஆகியவை தெலுங்கில் டப்பிங் செய்யப்பட்டு வெளியாகின்றன. ரஜினிகாந்த், கமல்ஹாசன், சூர்யா, விஷால் ஆகியோரின் ஒவ்வொரு படங்களும் தெலுங்கில் டப்பிங் செய்யப்பட்டு வருகின்றன. அடுத்த வாரம் வெளிவர உள்ள 'தெறி' படம் கூட தெலுங்கில் டப்பிங் செய்யப்பட்டு பிரம்மாண்டமாக வெளியாக உள்ளது.இதனிடையே, சில தினங்களுக்கு முன் பின்னணிப் பாடகர் எஸ்.பி.பாலசுப்பிரமணியம், 'தெலுங்குத் திரையுலகில் டப்பிங் பாடல்கள்' என்ற ஆராய்ச்சிக் கட்டுரை ஒன்றை வெளியிட்டுப் பேசினார். அப்போது, “நேரடித் தெலுங்குப் படங்களை விட மற்ற மொழிகளில் இருந்து தெலுங்கிற்கு டப்பிங் செய்யப்படும் படங்கள் சவாலானது. டப்பிங் படங்களைக் குறையாகப் பார்க்கக் கூடாது. குறைந்த பட்ஜெட்டில் வெளிவந்த பல டப்பிங் படங்கள், பெரிய ஸ்டார்கள் நடித்த  தெலுங்கு நேரடிப் படங்களை விட நல்ல லாபத்தைக் கொடுத்துள்ளன. இசையமைப்பாளர் சக்கரவர்த்தியின் ஊக்கத்தால்தான் நானும் டப்பிங் கலைஞனராக மாறினேன். டப்பிங் படங்களைத் தடை செய்ய வேண்டும் என்று பேசுபவர்கள் அதை விட சிறந்த படங்களை எடுத்துக் காட்ட வேண்டும்,” என்றும் கூறினார்.கமல்ஹாசன் நடித்து தமிழில் வெளிவந்த பெரும்பாலான படங்களுக்கு தெலுங்கில் குரல் கொடுத்தவர் எஸ்.பி.பாலசுப்பிரமணியம் என்பது குறிப்பிடத்தக்கது. 'தசாவதாரம்' படம் தெலுங்கில் டப்பிங் செய்யப்பட்ட போது 10 வெவ்வேறான குரல்களில் பேசி அசத்தியவர். </description>
</news>
