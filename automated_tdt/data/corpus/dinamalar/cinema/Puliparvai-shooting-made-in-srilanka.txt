<news>
<headline>இலங்கையில் நடத்தப்பட்ட புலிபார்வை படப்பிடிப்பு.?!</headline>
<description>
வேந்தர் மூவிஸ் தயாரிப்பில் பிரவீண்காந்தி இயக்கத்தில் விரைவில் வெளி வர உள்ளது - புலிப்பார்வை திரைப்படம். விடுதலைப்புலிகளின் இயக்கத் தலைவர் மறைந்த பிரபாகரனின் மகன் பாலச்சந்திரனின் கதையை மையமாக வைத்து இப்படம் எடுக்கப்பட்டிருப்பதாக கூறி வருகின்றனர். புலிப்பார்வை படம் குறித்து  ஊடகங்களிடம் சில தகவல்களை பகிர்ந்து கொண்டார் அப்படத்தின் இயக்குநரான பிரவீண்காந்தி. அப்போது அவர் கூறும்போது, புலிப்பார்வை படத்தின் முக்கிய காட்சிகளை இலங்கைக்கே சென்று படமாக்கியதாக தெரிவித்தார். பிரவீண்காந்தி இப்படி கூறியதைக் கேட்டதும், அப்படத்தின் தயாரிப்பில் சம்மந்தப்பட்ட ஒருவர், திடீரென்று குறுக்கிட்டு, இலங்கைக்கு நாங்கள் போகவே இல்லை. அங்கு படப்பிடிப்பு நடத்தவும் இல்லை. டைரக்டர் தெரியாமல் சொல்கிறார். இலங்கை சம்மந்தப்பட்ட காட்சிகள் அனைத்தையும் ஸ்டாக் ஷாட் என்கிற ஏற்கனவே எடுக்கப்பட்ட பழைய காட்சிகளையே பயன்படுத்தி உள்ளோம் என்று சமாளித்தார். படத்தின் இயக்குநர் இலங்கையில் படப்பிடிப்பு நடத்தியதாக சொல்கிறார். இவரோ அதை மறுக்கிறார். என்ன காரணம்? என்று விசாரித்தபோது கிடைத்த தகவல் இதுதான்...புலிப்பார்வை படம் ஈழத்தமிழர்களுக்கு எதிரான படம் என்ற கருத்து மக்கள் மனதில் ஏற்பட்டுவிட்டது.  அதன் காரணமாக புலிப்பார்வை படத்தை திரையிடுவதிலும் சிக்கல் ஏற்பட்டுள்ளது. இந்த சூழ்நிலையில், இலங்கைக்கு சென்று படப்பிடிப்பு நடத்திய தகவலும் வெளியே தெரிந்தால், மக்கள் சொல்லும் குற்றச்சாட்டு உண்மை என்று ஆகிவிடும். காரணம்..இலங்கைக்கு எதிரான படத்தை இலங்கையில் எடுக்க முடியாது. இலங்கைக்கு ஆதரவான நிலைப்பாடு கொண்ட கதையை மட்டுமே, அங்கே படமாக்க அனுமதி கொடுக்கப்படுகிறது. அந்த வகையில் புலிப்பார்வை இலங்கை அரசுக்கு ஆதரவான படமாக இருந்த காரணத்தினாலேயே இலங்கையில் படப்பிடிப்பு நடத்த அனுமதி கொடுக்கப்பட்ட்டிருக்கிறது என்று மக்கள் நினைத்துவிடக்கூடாது என்பதற்காகவே இலங்கையில் படப்பிடிப்பு நடத்திய விஷயத்தை மறைக்க முயற்சிக்கிறார்களாம்.வேந்தர் மூவிஸ் தயாரிப்பில் பிரவீண்காந்தி இயக்கத்தில் விரைவில் வெளி வர உள்ளது - புலிப்பார்வை திரைப்படம். விடுதலைப்புலிகளின் இயக்கத் தலைவர் மறைந்த பிரபாகரனின் மகன் பாலச்சந்திரனின் கதையை மையமாக வைத்து இப்படம் எடுக்கப்பட்டிருப்பதாக கூறி வருகின்றனர். புலிப்பார்வை படம் குறித்து  ஊடகங்களிடம் சில தகவல்களை பகிர்ந்து கொண்டார் அப்படத்தின் இயக்குநரான பிரவீண்காந்தி. அப்போது அவர் கூறும்போது, புலிப்பார்வை படத்தின் முக்கிய காட்சிகளை இலங்கைக்கே சென்று படமாக்கியதாக தெரிவித்தார். பிரவீண்காந்தி இப்படி கூறியதைக் கேட்டதும், அப்படத்தின் தயாரிப்பில் சம்மந்தப்பட்ட ஒருவர், திடீரென்று குறுக்கிட்டு, இலங்கைக்கு நாங்கள் போகவே இல்லை. அங்கு படப்பிடிப்பு நடத்தவும் இல்லை. டைரக்டர் தெரியாமல் சொல்கிறார். இலங்கை சம்மந்தப்பட்ட காட்சிகள் அனைத்தையும் ஸ்டாக் ஷாட் என்கிற ஏற்கனவே எடுக்கப்பட்ட பழைய காட்சிகளையே பயன்படுத்தி உள்ளோம் என்று சமாளித்தார். படத்தின் இயக்குநர் இலங்கையில் படப்பிடிப்பு நடத்தியதாக சொல்கிறார். இவரோ அதை மறுக்கிறார். என்ன காரணம்? என்று விசாரித்தபோது கிடைத்த தகவல் இதுதான்...புலிப்பார்வை படம் ஈழத்தமிழர்களுக்கு எதிரான படம் என்ற கருத்து மக்கள் மனதில் ஏற்பட்டுவிட்டது.  அதன் காரணமாக புலிப்பார்வை படத்தை திரையிடுவதிலும் சிக்கல் ஏற்பட்டுள்ளது. இந்த சூழ்நிலையில், இலங்கைக்கு சென்று படப்பிடிப்பு நடத்திய தகவலும் வெளியே தெரிந்தால், மக்கள் சொல்லும் குற்றச்சாட்டு உண்மை என்று ஆகிவிடும். காரணம்..இலங்கைக்கு எதிரான படத்தை இலங்கையில் எடுக்க முடியாது. இலங்கைக்கு ஆதரவான நிலைப்பாடு கொண்ட கதையை மட்டுமே, அங்கே படமாக்க அனுமதி கொடுக்கப்படுகிறது. அந்த வகையில் புலிப்பார்வை இலங்கை அரசுக்கு ஆதரவான படமாக இருந்த காரணத்தினாலேயே இலங்கையில் படப்பிடிப்பு நடத்த அனுமதி கொடுக்கப்பட்ட்டிருக்கிறது என்று மக்கள் நினைத்துவிடக்கூடாது என்பதற்காகவே இலங்கையில் படப்பிடிப்பு நடத்திய விஷயத்தை மறைக்க முயற்சிக்கிறார்களாம்.</description>
</news>
