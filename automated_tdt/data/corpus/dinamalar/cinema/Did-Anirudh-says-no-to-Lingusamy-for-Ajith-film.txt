<news>
<headline>அஜித் படத்தால், லிங்குசாமி படத்தை வேண்டாமென்ற அனிருத் ?</headline>
<description>
இசையமைப்பாளர் அனிருத்திற்கும் தெலுங்குத் திரையுலகத்திற்கும் அவ்வளவு சீக்கிரம் ராசியாகாது போலிருக்கிறது. ஏற்கெனவே, ராம் சரண் நடித்த 'ப்ரூஸ் லீ' படத்திற்கு இசையமைக்கப் போகிறார் என்று சொன்னார்கள். ஆனால், தமிழில் அஜித் நடித்த 'வேதாளம்' படத்திற்கு இசையமைக்க வாய்ப்பு வந்ததும் 'ப்ரூஸ் லீ' படத்தை வேண்டாமென்று சொல்லிவிட்டார். அடுத்து திரிவிக்ரம் இயக்கத்தில் உருவாகி வரும் 'அ ஆ' படத்திற்கு இசையமைக்கக் கூப்பிட்டார்கள். ஆனால், நீண்ட நாட்களாகியும் அனிருத் எந்தப் பாடலையும் இசையமைத்துத் தாராததால் அவரை படத்திலிருந்து நீக்கினார்கள். லிங்குசாமி தமிழ், தெலுங்கில் அல்லு அர்ஜுன் நாயகனாக நடிக்க உள்ள படத்தை இயக்க  உள்ளார். இந்தப் படத்திற்கு அனிருத் தான் இசை என்று தகவல் வெளியானது. மீண்டும் அஜித் படமே இந்தப் படத்திற்கு முட்டுக்கட்டையாக அமைந்துவிட்டது. அஜித்துடன் மீண்டும் இணைய வாய்ப்பு கிடைத்ததால் லிங்குசாமி படத்தை அனிருத் வேண்டாமென்று சொல்லிவிட்டார் என தகவல்கள் வெளியாகியுள்ளன. அடுத்த மாதமே இந்தப் படத்திற்கான கம்போசிங்கை ஆரம்பிக்க வேண்டுமாம். 'வேதாளம்' படம் தனக்கு மிகப் பெரிய பெயரைப் பெற்றுத் தந்ததால் மீண்டும் அஜித் படத்திற்கு இசையமைப்பதையே அனிருத் அதிகம் விரும்புகிறார் என்கிறார்கள்.ஆக, இந்த முறையும் அனிருத்தின் தெலுங்கு அறிமுகம் மீண்டும் தள்ளிப் போகிறது.இசையமைப்பாளர் அனிருத்திற்கும் தெலுங்குத் திரையுலகத்திற்கும் அவ்வளவு சீக்கிரம் ராசியாகாது போலிருக்கிறது. ஏற்கெனவே, ராம் சரண் நடித்த 'ப்ரூஸ் லீ' படத்திற்கு இசையமைக்கப் போகிறார் என்று சொன்னார்கள். ஆனால், தமிழில் அஜித் நடித்த 'வேதாளம்' படத்திற்கு இசையமைக்க வாய்ப்பு வந்ததும் 'ப்ரூஸ் லீ' படத்தை வேண்டாமென்று சொல்லிவிட்டார். அடுத்து திரிவிக்ரம் இயக்கத்தில் உருவாகி வரும் 'அ ஆ' படத்திற்கு இசையமைக்கக் கூப்பிட்டார்கள். ஆனால், நீண்ட நாட்களாகியும் அனிருத் எந்தப் பாடலையும் இசையமைத்துத் தாராததால் அவரை படத்திலிருந்து நீக்கினார்கள். லிங்குசாமி தமிழ், தெலுங்கில் அல்லு அர்ஜுன் நாயகனாக நடிக்க உள்ள படத்தை இயக்க  உள்ளார். இந்தப் படத்திற்கு அனிருத் தான் இசை என்று தகவல் வெளியானது. மீண்டும் அஜித் படமே இந்தப் படத்திற்கு முட்டுக்கட்டையாக அமைந்துவிட்டது. அஜித்துடன் மீண்டும் இணைய வாய்ப்பு கிடைத்ததால் லிங்குசாமி படத்தை அனிருத் வேண்டாமென்று சொல்லிவிட்டார் என தகவல்கள் வெளியாகியுள்ளன. அடுத்த மாதமே இந்தப் படத்திற்கான கம்போசிங்கை ஆரம்பிக்க வேண்டுமாம். 'வேதாளம்' படம் தனக்கு மிகப் பெரிய பெயரைப் பெற்றுத் தந்ததால் மீண்டும் அஜித் படத்திற்கு இசையமைப்பதையே அனிருத் அதிகம் விரும்புகிறார் என்கிறார்கள்.ஆக, இந்த முறையும் அனிருத்தின் தெலுங்கு அறிமுகம் மீண்டும் தள்ளிப் போகிறது.</description>
</news>
