<news>
<headline>நிவின் பாலியை பாராட்டிய விஜய்</headline>
<description>
மலையாளத்தில் கடந்த வருடம் வெளிவந்து மாபெரும் வெற்றி பெற்ற படம் 'பிரேமம்'. இப்படத்தில் கதாநாயகனாக நடித்த நிவின் பாலியை தன்னுடைய அலுவலகத்திற்கு அழைத்துப் பாராட்டியிருக்கிறார் விஜய். 'பிரேமம்' படம் தமிழ் ரசிகர்களையும், திரையுலகத்தினரையும் அதிகம் கவர்ந்த படமாக இருக்கிறது. அந்த வரிசையில் தற்போது நடிகர் விஜய்யும் இடம் பெற்றுள்ளார். சமீபத்தில் நிவின் பாலியை அழைத்துப் பாராட்டியுள்ளார்.அது குறித்து நிவின் பாலி கூறியுள்ளதாவது, “விஜய் சாரிடமிருந்து எனக்கு அழைப்பு வந்தது என்னை ஆச்சரியப்படுத்தியது. அவர் 'பிரேமம்' படத்தை மிகவும் ரசித்துள்ளார், அதோடு படத்தைப் பற்றியும், அதன் பின் உள்ள உழைப்பைப் பற்றியும்  பாராட்டிப் பேசினார். மிகவும் எளிமையான மனிதர், ஒரு நட்சத்திர அந்தஸ்து உள்ளவராக தன்னை காட்டிக் கொள்ளவேயில்லை. நாங்கள் சினிமாவைப் பற்றியும், கேரளா மீதான அவரது அன்பைப் பற்றியும் பேசினோம். மறக்க முடியாத நாள்.அவரைப் போன்றவர்களிடமிருநது கிடைக்கும் மதிப்பில்லாத பாராட்டுக்கள், எங்களுக்கு மேலும் மேலும் நல்ல படங்களைக் கொடுப்பதற்கான ஊக்கத்தைத் தருகின்றன. அவரது மதிப்பு மிக்க பழக்கமும், எளிமையான வாழ்க்கையும் பார்ப்பது தனி சுகம். 'தெறி' க்காக காத்திருக்கிறோம் சார்,” என அவர் குறிப்பிட்டள்ளார்.</description>
</news>
