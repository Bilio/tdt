<news>
<headline>'பாகுபலி' - ஹைதராபாத்தில் 39, பெங்களூருவில் 25, சென்னையில் 13</headline>
<description>
தமிழ், தெலுங்கு என இரு மொழிகளில் நேரடியாக எடுக்கப்பட்டுள்ள 'பாகுபலி' திரைப்படம் இந்தியா முழுவதும் சுமார் 4000 திரையரங்குகளில் வெளியாக உள்ளதாக தகவல்கள் தெரிவிக்கின்றன. அனைத்து இறுதிக் கட்டப் பணிகளும் ஏறக்குறைய முடிவடைய உள்ள நிலையில் இந்தப் படம் தென்னிந்தியாவின் முக்கிய நகரங்களில் அதிகமான திரையரங்குகளில் வெளியிட ஏற்பாடுகள் நடந்து வருகின்றன. இன்னும் சில பல திரையரங்குகளில் பேச்சு வார்த்தை நடந்து கொண்டுவருதாகவும் சொல்கிறார்கள். 'பாகுபலி' படம் ஹைதராபாத்தில் மட்டும் சுமார் 39 திரையரங்குகளில் வெளியாக உள்ளது. பெங்களூருவில் 25 திரையரங்குகளிலும், சென்னையில் 13 திரையரங்குகளில் மட்டுமே வெளியாக உள்ளது. ஒரு நேரடி தமிழ்ப் படத்துக்குண்டான வரவேற்பு 'பாகுபலி' படத்திற்கு இதுவரை கிடைக்கவில்லை என்பதையே இது காட்டுகிறது. படத்தில் தமிழ் நடிகர்களான சத்யராஜ், நாசர் மற்றும் அனைவருக்கும் தெரிந்த அனுஷ்கா, தமன்னா நாயகிகளாக நடித்திருந்தாலும், நாயகனாக நடிக்கும் பிரபாஸ், வில்லனாக நடிக்கும் ரானா இருவரும் தெலுங்கு நடிகர்கள் என்பதே படத்தின் தமிழ் வெளியீட்டிற்கு கொஞ்சம் தடையாக இருப்பதாக வினியோகஸ்தர்கள் தெரிவிக்கிறார்கள்.இருந்தாலும் தமிழில் இந்தப் படத்தை எப்படியும் பெரிய வெற்றிப் படமாக்கிவிட வேண்டும் என்ற முனைப்புடன் படத்தைத் தமிழில் வெளியிடும் ஸ்டுடியோ க்ரீன் நிறுவனம் களத்தில் இறங்கியுள்ளதாம். சுமார் 30 கோடி அளவில் தமிழ் உரிமையை வாங்கியுள்ள அவர்கள் முந்தைய 'மாஸ்' படத்தின் நஷ்டத்தையும் இந்தப் படத்தில் சரிக்கட்டிவிடும் எண்ணத்தில் உள்ளதாக கோலிவுட் வட்டாரங்கள் தெரிவிக்கின்றன. தமிழ், தெலுங்கு என இரு மொழிகளில் நேரடியாக எடுக்கப்பட்டுள்ள 'பாகுபலி' திரைப்படம் இந்தியா முழுவதும் சுமார் 4000 திரையரங்குகளில் வெளியாக உள்ளதாக தகவல்கள் தெரிவிக்கின்றன. அனைத்து இறுதிக் கட்டப் பணிகளும் ஏறக்குறைய முடிவடைய உள்ள நிலையில் இந்தப் படம் தென்னிந்தியாவின் முக்கிய நகரங்களில் அதிகமான திரையரங்குகளில் வெளியிட ஏற்பாடுகள் நடந்து வருகின்றன. இன்னும் சில பல திரையரங்குகளில் பேச்சு வார்த்தை நடந்து கொண்டுவருதாகவும் சொல்கிறார்கள். 'பாகுபலி' படம் ஹைதராபாத்தில் மட்டும் சுமார் 39 திரையரங்குகளில் வெளியாக உள்ளது. பெங்களூருவில் 25 திரையரங்குகளிலும், சென்னையில் 13 திரையரங்குகளில் மட்டுமே வெளியாக உள்ளது. ஒரு நேரடி தமிழ்ப் படத்துக்குண்டான வரவேற்பு 'பாகுபலி' படத்திற்கு இதுவரை கிடைக்கவில்லை என்பதையே இது காட்டுகிறது. படத்தில் தமிழ் நடிகர்களான சத்யராஜ், நாசர் மற்றும் அனைவருக்கும் தெரிந்த அனுஷ்கா, தமன்னா நாயகிகளாக நடித்திருந்தாலும், நாயகனாக நடிக்கும் பிரபாஸ், வில்லனாக நடிக்கும் ரானா இருவரும் தெலுங்கு நடிகர்கள் என்பதே படத்தின் தமிழ் வெளியீட்டிற்கு கொஞ்சம் தடையாக இருப்பதாக வினியோகஸ்தர்கள் தெரிவிக்கிறார்கள்.</description>
</news>
