<news>
<headline>அலபாமா அருங்காட்சியகத்தில் நடராஜர் சிலை</headline>
<description>
அலபாமா: அமெரிக்கா, அலபாமாவில் உள்ள பிர்மிங்ஹாம் கலை அருங்காட்சியகத்தின், சிற்பத் தோட்டத்தில், நடராஜ பெருமானின் சிலை அமைக்கப்பட உள்ளது.30 ஆயிரம் சதுர அடி பரப்புள்ள இந்த சிற்பத் தோட்டத்தில் ஏப்ரல் 10ம் தேதி இந்த 5.5 அடி உயர நடராஜர் சிலை அமைக்கப்பட உள்ளது. இந்த அருங்காட்சியகத்தின், "சொர்க்கத்தின் அருகில்" என்ற பகுதியில், வேணுகோபாலன், பைரவர், கருடன் ஆகிய இந்து கடவுளர்களின் சிலைகள் வைக்கப்பட்டுள்ளன.அமெரிக்காவில் உள்ள சிறந்த பிராந்திய அருங்காட்சியகங்களில் பர்மிங்ஹாம் அருங்காட்சியகமும் ஒன்று. 1951ல் துவக்கப்பட்ட இந்த அருங்காட்சியகத்தில், 26 ஆயிரம் ஓவியங்கள், சிலைகள் மற்றும் கலைப் பொருட்கள் உள்ளன. பல்வேறுபட்ட சமுதாயத்தின் கலாச்சார கல்வி அனுபவத்தை இந்த அருங்காட்சியகம் மூலம் அளிப்பதே இதன் நோக்கம் என்று அருங்காட்சியக நிர்வாகிகள் தெரிவித்தனர்.</description>
</news>
