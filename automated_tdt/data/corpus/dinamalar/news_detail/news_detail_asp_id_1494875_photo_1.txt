<news>
<headline>சென்னை ப்ரோஸன் யோகர்ட்</headline>
<description>
சத்தியமா நான் கவனிக்கலை சார்; 'ஒன் வே'ல வந்தது என் தப்பு தான்; இந்த ஒரு தடவை மன்னிச்சிடுங்க ப்ளீஸ்!' காலில் விழாத குறையாய் மன்றாடி, அந்த மீசைக்கார அதிகாரியிடமிருந்து தன் பைக்கை மீட்டு, 'மென்சிஸ் ப்ரோஸன் யோகர்ட்' பார்லரின், வாகன நிறுத்துமிடத்தில் நிறுத்தினார் சோத்து மூட்டை.'என்னங்க... போலீஸ்காரர் கிட்டே என்ன சொல்லி சமாளிச்சீங்க?' மனைவி கேட்க, 'எதுக்கு சமாளிக்கணும்; வர்றது யாருன்னு தெரியாம அவர் வண்டியை நிறுத்திட்டார். ஓட்டுனர் நான் தான்னு தெரிஞ்சதுமே பதறிட்டாரே; நீ கவனிக்கலையா?' பந்தாவாய் பீலா விட்டபடி, பார்லருக்குள் அவர் நுழைய, முன்னால் போன மகன், நக்கலாய் சிரிக்கிறான். அவ்வளவு தான்... சோத்து மூட்டையின் மண்டைக்குள், 'அசிங்கப்பட்டான் ஆட்டோக்காரன்' வசனம் மின்னலாய் எழ, எரியும் கந்தகமாகிறார்!'டேய்... இப்படி பல்லை காமிக்கிறியே... எதுக்காக இந்த தயிரை, 'யோகர்ட்'ன்னு சொல்றாங்கன்னு சொல்லுடா' மகனை பழிவாங்கும் முயற்சியை துவக்கினார் சோத்து மூட்டை.'நைனா... உன் கேள்வியே தப்பு! 'யோகர்ட்'ங்கிறது தயிர் கிடையாது; முதல்ல அதை தெரிஞ்சுக்கோ! கொழுப்பு நீக்கப்பட்ட பால், சர்க்கரை, பழங்களை, ஸ்ட்ரெப்டோகாக்கஸ் தெர்மோபிலஸ், லாக்டோபேசிலஸ் பல்கேரிகஸ் பாக்டீரியாக்களால, நொதித்தலுக்கு உட்படுத்தி தயார் பண்றது தான், யோகர்ட்!'யோகர்ட்ல, புரதச்சத்து, கால்சியம், வைட்டமின் பி6, வைட்டமின் பி12 இருக்கு. சாதாரண ஐஸ்கிரீம்கள், 260 கலோரின்னா, இது வெறும், 110 கலோரி தான்! அப்புறம், தேவையான பழ கூழையும், சுவையூட்டிகளையும் இந்த யோகர்ட்டுல கலந்து தயார் பண்றது தான், ப்ரோஸன் யோகர்ட். என்ன நைனா... தகவல் போதுமா; இன்னும் வேணுமா?' மூச்சு விடாமல் மகன் ஒப்பித்ததை பார்த்து, சோத்து மூட்டை வாயடைத்துப் போன நேரத்தில், 'தான் உண்டு; தன் வேலையுண்டு' என, தனக்கான யோகர்ட்டுகளை வழித்து வழித்து ருசித்துக் கொண்டிருந்தார் திருமதி சோத்து மூட்டை. அந்த சமயத்தில், யோகர்ட் பற்றிய தகவல்கள் அடங்கியிருந்த அந்த சின்ன புத்தகத்தை, அடுத்த மேஜைக்கு சாதுர்யமாக நகர்த்தியிருந்தான் ஜுனியர் சோத்து மூட்டை!ஸ்ட்ராபெர்ரி - கிரீன் ஆப்பிள் ப்ரோஸன் யோகர்ட்: யோகர்ட்டோடு, ஸ்ட்ராபெர்ரி மற்றும் கிரீன் ஆப்பிள் பழச்சாறுகளும், சுவையூட்டிகளும் சேர்க்கப்பட்டால், அதுவே, ஸ்ட்ராபெர்ரி - கிரீன் ஆப்பிள் ப்ரோஸன் யோகர்ட்!ருசியின் ரகசியம்: 'டில்லியில, பிரத்யேகமான முறையில தயாரிக்கப்படற யோகர்ட்டும்; தரமான ஸ்ட்ராபெர்ரி, கிரீன் ஆப்பிள் பழங்களும் தான், இந்த ருசிக்கு காரணம்' என்கிறார் கடையின் நிறுவனர் விக்னேஷ்.என்ன விலை: தின்னத் தின்ன திகட்டாத, ப்ரோஸன் யோகர்ட் - ஒரு ரூபாய்/ஒரு கிராம்சோத்து மூட்டை: 'ஒரு கிராம் ஒரு ரூபாய்'னு சொன்னவுடனே, பெரிய கப் ஒண்ணை எடுத்து, அதுல சாக்லெட், கேக் பட்டர், வனிலான்னு எல்லா ப்ரோஸன் யோகர்ட்டையும் கலந்து, அதுக்கு மேல, சாக்லெட் சிப்ஸ், 5 ஸ்டார், வேபர் ஸ்டிக்ஸ், ப்ரூட் ஜெல்லி டாப்பிங்ஸ் எல்லாம் போட்டு, கூடவே, பைனாப்பிள், ஸ்ட்ராபெர்ரி, கருப்பு திராட்சை கலந்து, எடை பார்த்தேன்; அம்மாடி... எடை, கால் கிலோவை தாண்டிருச்சு! அதுக்காக, விட்டுற முடியுமா? பணத்தைப் பார்த்தா, வயிறு காய்ஞ்சுல்ல போயிரும்! அதான், யோசிக்காம ருசிக்க ஆரம்பிச்சிட்டேன். ஆஹா... என்னா டேஸ்ட்டு; ஐஸ்கிரீமை விட செம டாப்பு! அப்படியே கண்ணை சுழட்டி, யாராவது நம்மளை பார்க்குறாங்களான்னு பார்த்தேன்; ம்ஹும்... யாரும் பார்க்கலை! 'பட்'டுன்னு கப்புக்குள்ளே விரலை விட்டு, ஒரு சொட்டு கூட மிச்சம் வைக்காம வழிச்சு உறிஞ்சுட்டேன்ல! ஹலோ... ஒரு கிராம் ஒரு ரூபாய்ங்க; வீணாக்க முடியுமா?இடம்: மென்சிஸ் ப்ரோஸன் யோகர்ட், நுங்கம்பாக்கம், சென்னை.போன்: 044 - 4514 5433நேரம்: காலை 11:00 - இரவு 12:00 மணி</description>
</news>
