<news>
<headline>செய்யூர் அ.தி.மு.க.,வில் துவங்கியது உள்குத்து - வேட்பாளருக்கு எதிராக போஸ்டர்கள்</headline>
<description>
செய்யூர்:அ.தி.மு.க., தலைமை அறிவித்த வேட்பாளருக்கு எதிராக ஒட்டப்பட்ட சுவரொட்டியால், செய்யூர் தொகுதியில் பரபரப்பு ஏற்பட்டுள்ளது.வரவிருக்கும் சட்டசபை தேர்தலில், செய்யூர் (தனி) தொகுதியின், அ.தி.மு.க., வேட்பாளராக முட்டுக்காடு முனுசாமி அறிவிக்கப்பட்டுள்ளார். 50 வயதான இவர், திருப்போரூர் ஒன்றியத்திலுள்ள கழிப்பட்டூர் கிராமத்தைச் சேர்ந்தவர். கிளைக் கழகச் செயலர், முட்டுக்காடு ஊராட்சிச் செயலர், எம்.ஜி.ஆர்., இளைஞர் அணி மாவட்டத் துணைச் செயலர் போன்ற பதவிகளை வகித்து வந்த இவர், தற்போது, எம்.ஜி.ஆர்., இளைஞர்அணி மாவட்ட செயலராகஉள்ளார். செய்யூர் தொகுதியின்,அ.தி.மு.க., வேட்பாளராக தலைமை இவரை அறிவித்துள்ள நிலையில், இவருக்கு எதிராக ஒட்டப்பட்டுள்ள சுவரொட்டியால் தொகுதியில் பரபரப்பு நிலவுகிறது. 'செய்யூர் தொகுதி, அ.தி.மு.க.,விசுவாசிகளின் அதிருப்தி' என்ற தலைப்பில் ஒட்டப்பட்டுள்ள அந்தச் சுவரொட்டியில் காணப்படும் வாசகங்கள்:l உள்ளூர் வேட்பாளரை நிறுத்தாமல், வெளியூர் வேட்பாளரை நிறுத்தியதால், தி.மு.க.வின் வெற்றி வாய்ப்பு உறுதி என, தி.மு.க.வினர் சந்தோஷத்தில் உள்ளனர்l கடந்த 2008ல், ம.தி.மு.க.,வில் இருந்து விலகி, அ.தி.மு.க.,வில் சேர்ந்து, 2011 உள்ளாட்சித் தேர்தலில், சொந்த ஊரில் கவுன்சிலர் பதவிக்குப் போட்டியிட்டு, காங்கிரஸ் வேட்பாளரிடம் படுதோல்வி அடைந்தவர் முட்டுக்காடு முனுசாமிl முட்டுக்காடு முனுசாமி வீட்டிற்கும், தொகுதிக்கும், 60 கி.மீ., துாரம். தொகுதி மக்களின் குறைகள் இவருக்கு எப்படித் தெரியும்? l இவரை தேர்வு செய்தால், தங்கள் குறைகளைத் தெரிவிக்க மக்கள் இவரை எப்படி அணுக முடியும்?இவ்வாறு அந்த வாசகங்கள் உள்ளன.இந்த வாசகங்களுடன் சுவரொட்டி, 5ம் தேதி நள்ளிரவு தொகுதியின் பல இடங்களில் ஒட்டப்பட்டதாகத் தெரிகிறது. ஆனால், மறுநாள் காலையிலேயே அனைத்து இடங்களிலும் கிழிக்கப்பட்டதால் செய்யூர் சுற்றுவட்டாரப் பகுதிகளில் பரபரப்பு நிலவுகிறது.இதற்கிடையே, சுவரொட்டிகளை ஒட்டியவர்கள் மீது நடவடிக்கை எடுக்க கோரி, செய்யூர் எம்.எல்.ஏ., - அ.தி.மு.க.,வை சேர்ந்த ராஜு, போலீசில் புகார் அளித்துள்ளார்.</description>
</news>
