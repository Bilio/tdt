<news>
<headline>பயிற்சி தேர்வுக்கு பின் கலாம் கட்சியில் 'சீட்'</headline>
<description>
திருப்பூர்: 'வரும், 24ம் தேதிக்குள், வேட்பாளர் பட்டியல் அறிவிக்கப்படும்' என, அப்துல் கலாம் லட்சிய இந்தியா கட்சி தலைவர் பொன்ராஜ் கூறினார்.அவர் கூறியதாவது: பிரதமர் மோடி மீது, மக்கள் அதிக நம்பிக்கை வைத்துள்ளனர். வெளிநாடுகளுக்கு சுற்றுப்பயணம் செய்து, அன்னிய முதலீடுகளை பெற முயற்சிக்கிறார்; தமிழக சட்டசபை தேர்தலில், காந்திய மக்கள் இயக்கத்துடன் கூட்டணி வைத்துள்ளோம்; அக்கட்சிக்கு, 25, 'சீட்' ஒதுக்கப்பட்டு உள்ளது. எங்கள் கட்சி சார்பில் போட்டியிட உள்ளவர்களுக்கு, வரும் 18, 19, 20 ஆகிய தேதிகளில், மதுரையில், அரசியல், ஆளுமைத்திறன் பயிற்சி அளிக்கப்படும். இதன்பின் தேர்வு நடத்தி, வெற்றி பெறுவோருக்கு மட்டும், 'சீட்' வழங்கப்படும். 24ம் தேதிக்குள், வேட்பாளர் பட்டியல் அறிவிக்கப்படும். இவ்வாறு பொன்ராஜ் கூறினார்.</description>
</news>
