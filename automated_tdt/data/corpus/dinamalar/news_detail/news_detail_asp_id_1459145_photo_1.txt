<news>
<headline>சேலம் நொறுக்கல்</headline>
<description>
நம்ம மனசுக்கு நெருக்கமான சம்பவம் நடந்த தினத்தை, அவ்வளவு சீக்கிரம் மறந்திட முடியாது. அப்படித்தான், எனக்கு ஆகஸ்ட் 18ம் தேதி. நான் முதன்முதலா அந்த ருசியை அனுபவிச்சது, அன்னைக்குத்தான். என் நண்பனைப் பார்க்க சேலம் போயிருந்தேன். அவன் மூலமா தான், எனக்கு அந்த சம்பவம்; இப்போ, சென்னையிலேயும் மீண்டும் அந்த அனுபவம்!ரெண்டு நாளைக்கு முன்னால், கோபாலபுரம் வழியா போகும் போது தான், நான் அதை கவனிச்சேன். 'தட்டு வடை செட்டு கடை'ன்னு, கொட்டை எழுத்துல எழுதிப் போட்டிருந்தாங்க. ஆமா, சேலத்துல நான் சாப்பிட்ட அதே தட்டு வடை! ஆனா, இந்த தடவை நான் சாப்பிட்டது, சேலத்துல நான் சாப்பிட மறந்த நொறுக்கல்! அப்போ தான் அந்த 'சம்பவம் நடந்தது!'அந்த சம்பவத்தை பத்தி நான் சொல்றதுக்கு முன்னால, நான் கடையைப் பத்தி சொல்லியாகணும். அபிராமி, உத்ரா லட்சுமி ரெண்டு பேரும்தான், அந்த கடைக்கு சொந்தக்காரங்க; சேலத்துக்காரங்க! தங்களோட ஊர் பெருமையை, உணவு ருசியை, உலகெங்கும் பரப்ப உழைச்சுட்டு இருக்கிறாங்க!சரி... அந்த சம்பவத்துக்கு போவோம். கடையில அன்னைக்கு கூட்டம் அதிகமா இருந்துச்சு. பெரும்பாலும் ஸ்கூல் பசங்க! அவங்க எல்லாரையும் தாண்டி, 'நொறுக்கல்' ஆர்டர் பண்றதுக்குள்ள ரொம்ப சிரமமாயிடுச்சு: ஆனாலும், எப்படியோ வாங்கி, நொறுக்கலை எல்லாம் மானவாரியா நொறுக்கி, வயித்துக்குள்ளே தள்ளிட்டேன். எல்லாம் முடிச்சு நான் திரும்பும் போது, எனக்கு மு்னனால நாலு பசங்க, முறைச்சபடி நின்னுட்டு இருந்தாங்க. கண்ணாலேயே, என்னன்னு கேட்டேன்; நொறுக்கல் வாங்குற அவசரத்துல, அவங்க வைச்சிருந்த தட்டை, சட்டை மேலே தட்டி விட்டுட்டேனாம்! அப்பறம் என்ன... சமாதானக் கொடி தான்!'மொறு மொறு' நொறுக்கல்: முறுக்கை உடைச்சுப் போட்டு, அதோட மெல்லிசா சீவி வைச்சிரக்கிற பீட்ரூட், கேரட் சேர்த்து, கூடவே, தக்காளி, வெங்காயம், வேர்க்கடலை, உப்பு, அப்புறம் இரண்டு விதமான மசாலாவை கலந்து, அதுல பூண்டு எண்ணெய், தக்காளி சட்னி, புதினா சட்னி ஊத்தி களறினா, அதுதான் நொறுக்கல்.ருசியின் ரகசியம்: சேலத்துல இருந்து வர்ற முறுக்கு, பூண்டு எண்ணெய்; அப்புறம், நாங்க தயார் பண்ற தக்காளி, புதினா சட்னிகளோட ருசி, இதெல்லாம் தான், நொறுக்கலோட அபரிதமான ருசிக்கு காரணம் - உரிமையாளர் அபிராமி.என்ன விலை?: அதிகபட்சம், 1 மணி நேரம் வரை மட்டுமே மொறுமொறுப்புடன் இருக்கும் நொறுக்கல், ரூ. 40/ ஒரு பிளேட்.சோத்து மூட்டை: சாப்பாட்டு அயிட்டங்கள்ல, சிவப்பு கலருக்கு ஒரு வசீகரம் உண்டு. அதுலேயும், இந்த நொறுக்கல்ல அது கொஞ்சம் அதிகம். இது ஒருபக்கம் சுண்டி இழுக்குதுன்னா, சேலத்து முறுக்கோட மொறுமொறுப்பும், காய்கறிகளோட ருசியும் அதுக்கும் மேல! புதினா சட்னி, தக்காளி சட்னி பத்தி சொல்லவே வேண்டாம். மொத்த சுவையையும், சூப்பராக்குறது இந்த ரெண்டும்தான். ம்ம்ம்க்கும்... எல்லா இருந்து என்ன பிரயோஜனம்? கண், காது, மூக்கு எல்லாத்தையுமு் ரெண்டு ரெண்டா படைச்ச ஆண்டவன், வயத்தை மட்டும் சிங்கிளா படைச்சிட்டானே! ம்ஹூம்... எனக்கு மட்டுமாவது ரெண்டா படைச்சிருக்கலாம்!இடம்: தட்டு வடை செட்டு கடை, கோபாலபுரம், சென்னை.போன்: 91761 66696நேரம்: பகல் 2:00 - இரவு 9:30 மணி</description>
</news>
