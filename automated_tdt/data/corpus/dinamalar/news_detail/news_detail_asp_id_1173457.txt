<news>
<headline>கனவுகளைக் கைப்பற்றுவோம் - 18</headline>
<description>
அன்பு தோழமைகளே நலமா?நமக்குத் தேவையானப் பொருட்களைத் தொலைதூர இடங்களிலிருந்து பெறுவதை விட நமக்கு அருகாமையில் கிடைக்கும் பாரம்பரிய பொருட்களை நாம் பயன்படுத்திக் கொள்வதோடு , அதனை போற்றி பாதுகாத்து வருவதே சுதேசித் தன்மையாகும் என்றார் தேசியத் தந்தை மகாத்மா அவர்கள். எனவே இன்று நம்மை சுற்றியுள்ள மரமாகும் பனை மரத்தில் இருந்து பெறப்படும் பொருட்களிலிருந்து என்ன என்ன தொழில்கள் செய்யலாம் என்பது குறித்து காண போகின்றோம்..பனை ஒரு மரம் மட்டுமல்ல , இந்தியாவின் கலாச்சாரத்தை பிரதிபலிக்கும் ஒரு அடையாளம். பனையின் தாவரப் பெயர் BORASSUS FLABELLIER ஆகும்.இதன் அர்த்தம் கனியின் மேல் போர்த்திய தோல் என கிரேக்க மொழியில் கூறுகின்றார்கள் FLABELLIER என்பது விசிறி உடையது எனப் பொருள்படும் . பனையின் தாயகம் ஆப்ரிக்கா , அங்கிருந்து இந்தியா, பர்மா, இலங்கை, போன்ற நாடுகளுக்கு பரவியது . இந்தியாவில் மத்திய பகுதியிலும் , பீகார் , வங்காளம் ஆகிய இடங்களில் அதிகளவு உள்ளன..குறிப்பாக கடற்கரைப் பகுதியில் அதிகளவு வளர்கின்றன... பனை ஓலை, பூ, பூந்தண்டு, பதநீர், கருப்பட்டி, நொங்கு, பனம்பழம், பனங்கிழங்கு , வேர் என்று எல்லா பகுதியிலும் மருத்துவ குணங்கள் நிறைந்த மரம் நம் இந்திய தேசிய மரமான பனமரமாகும்...இதனால் பனையை கற்பக விருட்சம் என்று சிறப்பிட்டு அழைக்கிறார்கள். 10 சதுர மீட்டர் இடத்தில் வளர்ந்திருக்கும் ஒரு பனையானது நமக்குத் தரும் வளங்கள் கணக்கிலடங்காதது. உதாரணமாக ஆண்டு ஒன்றுக்கு 180 லிட்டர் பதநீரும் 100 கிலோ தும்புகளும் 10 கிலோ எரித்தும்பும், 10 ஓலைகளும் 5 கிலோ ஈர்க்கும் 20 கிலோ நாரும் தருவதோடு பொங்கலுக்கு பனங்கிழங்கும் , கோடைக்கு நுங்கும் , பதநீரும் ஆண்டிற்கு 24 கிலோ கருப்பட்டி அல்லது பனங்கற்கண்டு, முற்றிய வைரம் பாய்ந்த மரமும், கூரைக்கு ஓலையும் தருகிறது. எனவே பனைமரத்தை கருப்புநிற கற்பக மரம் என்றால் மிகையல்ல. பனை ஓலையினால் முன்பு தயாரிக்கப்பட்ட பல்வேறு பொருட்களின் இடத்தை இன்று பிளாஸ்டிக் வருகையினால் பனை ஒளியின் உபயோகம் குறைந்து காணப்பட்டாலும் , பனை ஓலையினால் தயாரிக்கப்படும் கைவினைப் பொருட்களுக்கு நல்ல வரவேற்ப்பு இருக்கின்றது . இப் பொருட்களின் ஏற்றுமதியின் மூலமாக பல கோடி ரூபாய் அந்நிய செலாவணி கிடைக்கின்றது . இதனால் பலருக்கு வேலை வாய்ப்பினைத் தரவும் முடிகின்றது.இளம் மரத்திலிருந்து வெட்டப்படும் ஓலைக்கு வடலி ஓலை என்று அழைக்கிறார்கள். வடலி ஓலையில் இரண்டு வகைப்படும். ஒன்று குருத்தோலை மற்றொன்று சாரவோலை என்று பெயராகும்.குருத்தோலையில் பலவிதமான கூடைகள் மற்றும் கைவினைப்பொருட்கள் தயாரிக்கின்றார்கள் . சார ஓலையில் பாய் மற்றும் பெரிய கூடைகள் தயாரிக்கின்றார்கள். குறிப்பாக ாற்றோட்டமாக இருக்கக்கூடிய பொருட்களான கரும்பு, வெள்ளம், பனை, கருப்பட்டி, கருவாடு, பூக்கள் பண்டல் செய்ய இன்றும் பனை ஓலைப் பாய்களையே பெரிதும் பயன்படுத்துகின்றார்கள் . குருத்தோலையை மரத்திலிருந்து வெட்டி எடுத்த பின்பு அதை தனியாக ஒன்றிரண்டு நாள் வைத்திருந்து விட்டு பின் லேசாக விரித்து நிழலில் காய வைக்க வேண்டும் ..நிழலில் காய வைப்பதன் மூலமாக ஓலையில் நல்ல நிறத்தையும் , வழவழப்புத் தன்மையையும் பெற முடியும் ஓலையின் நடுப்பகுதியானது அகலமாக இருக்கும்.அந்த அளவிற்கு ஓலையை வெட்டி எடுத்து ஒன்றாக கட்டி அதன் மேல் கனமான பாரம் வைத்து கட்டி வைக்க வேண்டும். இதனை கொண்டு அழைப்பிதழ் அட்டை, விசிட்டிங் கார்டு போன்றவைகளை ஸ்க்ரீன் பிரிண்டிங் முறையில் அச்சிடலாம் .பனை ஓலைக்கு எதிரி மழைத்துளியாகும். பனை ஓலைப் பொருட்களில் விழுந்தால் அப்பொருட்களின் நிறம் மாறி விடும் மேலும் அதன் ஈரத்தன்மையானது பூசாணத்தை உருவாக்கி விடும் . எனவே மழைக் காலத்தில் பனை ஓலைப் பொருட்கள் தயாரிப்பதையும் , சேமித்து வைப்பதையும் தவிர்க்க வேண்டும்.. சாயம் ஏற்றின ஓலையில் தயாரிக்கப்பட்ட பொருட்களுக்கு சந்தையில் நல்ல வரவேற்பு உண்டு. சாயம் ஏற்ற வேண்டிய ஓலை குருத்தோலையாக இருக்க வேண்டும்..பனை ஈர்க்கு இரண்டு பக்க ஓலையின் நடுவில் இருக்கும் முதுகுப்புறத்திலுள்ள நரம்புகளுக்கு ஈர்க்கு என்று பெயர் .ஒரு ஓலையிலிருந்து சுமார் 50லிருந்து 60 ஈர்க்குகள் கிடைக்கும். இதனை கொண்டு கூடைகள் செய்யலாம் . மட்டையில் நார் உரிப்பது ; மட்டையிலிருந்து நீக்கப்பட்ட நார் மிகவும் உறுதியானது . இந்த நாரின் மூலமாக கயிறு தயாரிக்கலாம், இந்த கயிறு தென்னை நார் கயிறை விட உறுதியானது ..இந்த நாரில் கனமான பொருட்களைக் கொண்டு செல்லும் பெட்டிகள் , கட்டில் , கூரையில் அமைக்கப்படும் மரச்சட்டங்களைக் கட்டவும், பிணைக்கவும் பயன்படுகின்றது.மட்டையின் உட்புறத்திலிருந்து எடுக்கப்பட்ட மட்டையை கொண்டு முறம், நார் பெட்டிகள் தயாரிக்கலாம். பனை நாரிலிருந்து வீட்டுக்கு தேவைக்குரிய பிரஷ்கள், தொழில் உற்பத்திக்குரிய பிரஷ்கள், சுகாதார பணிக்குரிய பிரஷ்கள் தயாரிக்கலாம்.பத்தல் பனை மட்டையின் அடிப்பகுதியில் பிளவுபட்டு காணப்படும் பகுதியை பத்தல் என்று அழைக்கிறார்கள். இந்தப் பத்தலிலிருந்து தான் தும்புகள் எடுக்கிறார்கள் .பத்தல் காய்ந்தால் கெட்டியாக மாறிவிடும்.எனவே பசுமையாக இருக்கும் போதே அதிலிருந்து தும்புகளை எடுத்து விட வேண்டும்..பத்தலிலிருந்து தும்பு தயாரிக்கும் பொழுது , திப்பிகள் என்ற கழிவுப் பொருட்கள் கிடைக்கின்றது இதனை எரிபொருளாகவும், பொம்மைகளும் தயாரிக்கலாம் . சில இடங்களில் உரமாகவும் பயன்படுத்துகிறார்கள் .நிலத்தின் உவர் தன்மையை இந்த திப்பிகள் நீக்கி விடுகின்றது. பனையில் பாளை முதலில் தோன்றும் பொழுது அதை சுற்றி தோல் போன்ற பாகம் மூடி வளர்கின்றது இதை பீலி என்று அழைக்கிறார்கள் ...இதிலிருந்து விளக்குமாறு தயாரிக்கின்றார்கள் பதநீரை பாட்டில்களில் அடைத்து விற்பனை செய்யலாம், பதநீரில் ஐஸ் கிரீம் தயார் செய்து விற்பனை செய்யலாம். இதற்கு நல்ல வரவேற்ப்பு உண்டு.. மேலும் பதநீரில் காடியும் தயார் செய்யலாம். பனை வெல்லம் உபயோகமானது தினசரி வாழ்வில் ஒரு அங்கமாக இருந்து வந்தது..இன்று அந்த இடத்தை கரும்பு வெல்லமும், வெள்ளைச் சர்க்கரையும் பிடித்துக் கொண்டாலும் ..சித்த, ஆயுர்வேத போன்ற வைத்திய முறைகளுக்கு பனை வெல்லம் தான் பயன்படுத்துகின்றனர் .மேலும் இதை கொண்டு சாக்லேட் , கடலை மிட்டாய் , இஞ்சி மொரப்பா போன்றவற்றிற்கு பனை வெல்லம் பயன்ப்படுத்தப் படுகின்றது. இன்று மக்கள் இயற்கையை நோக்கி திரும்பிக் கொண்டிருக்கும் இந்த நேரத்தில் நுங்கில் நுங்கு ஜெல்லி, நுங்கு ஜாம், நுங்கு மொரபா, பனம்பழத்தில் சாறு, ஜாம், கிழங்கில் சத்துமாவு, பனங்கிழங்கு மாவில் அல்வா போன்றவற்றிற்கும் இன்று நல்ல சந்தை வாய்ப்பு உள்ளது... சிறு சிறு விதைக்குள் இருக்கும் பெரிய மரம் போல நம் சக்தி அடங்கிக் கிடக்கின்றது. முயற்சியாலும் , பயிற்சியாலும் தான் நம் ஆற்றலை வளர்த்திக் கொள்ள முடியும் .நாம் இயற்கையின் உன்னத பிள்ளைகள் ..நாமும் இயற்கையும் வேறு வேறு அல்ல...இயற்கைை நேசிப்போம்..இயற்கைக்கு உயிர் கொடுப்போம். இயற்கையாக வாழ்வோம்..</description>
</news>
