<news>
<headline>'கைக்கு எட்டியது வாய்க்கு எட்டுமா' திண்டுக்கல் அ.தி.மு.க.,வில் திக்...திக்...</headline>
<description>
திண்டுக்கல்: தமிழகத்தில் கடந்த ஏப்.4ல் முதல்வர் ஜெ., அ.தி.மு.க., வேட்பாளர் பட்டியலை வெளியிட்டார். இதில் திண்டுக்கல் தொகுதியில் உள்ள 7 தொகுதிகளில், அமைச்சர் நத்தம் விஸ்வ நாதன் ஆத்துார் தொகுதி யிலும், மாஜி எம்.பி., சீனிவாசன் திண்டுக்கல் தொகுதியிலும், வேடசந்துாரில் டாக்டர் வி.பி.பரசிவம், பழநி மாஜி எம்.பி., குமாரசாமி, நத்தத்தில் ஒன்றிய செயலாளர் ஷாஜஹான் அறிவிக்கப்பட்டுள்ளனர். ஒட்டன்சத்திரம் தொகுதி கூட்டணிக்கு ஒதுக்கப்பட்டுள்ளது.இந்நிலையில் அறிவிப்பு வந்த 2 நாட்களுக்குள் 10 வேட்பாளர்கள் அ.தி.மு..க,வில் மாற்றப்பட்டுள்ளனர். இதனால் குஷியான வேட்பாளர்களின் எதிர்ப்பாளர்கள் தொடர்ந்து தலைமைக்கு புகார் அளித்து வருகின்றனர்.திண்டுக்கல் தொகுதியில் வசிக்கும் பெரும்பான்மை இனத்தவருக்கு பதிலாக குறைந்த அளவில் உள்ள மற்றொரு சமூகத்தி னருக்கு வாய்ப்பளிக்கப்பட்டுள்ளது என பல ஜாதி அமைப்புகள் மூலம் அ.தி.மு.க., தலைமைக்கு புகார் அனுப்பி வைக்கப்பட்டுள்ளது.இதேபோல பழநி வேட்பாளர் குமாரசாமிக்கு எதிராகவும் புகார்கள் தலைமைக்கு அனுப்பப்படுகின்றன.இதனால் அ.தி.மு.க., வேட்பாளர்கள் திக்...திக்... என்ற மனநிலை யுடனே நாட்களை கடத்த வேண்டியுள்ளது. கைக்கு எட்டியது வாய்க்கு எட்டுமா என்ற சந்தேகத்திலேயே செயல்பட வேண்டியுள்ளது என கட்சி நிர்வாகிகளே கலங்கிப் போயுள்ளனர்.</description>
</news>
