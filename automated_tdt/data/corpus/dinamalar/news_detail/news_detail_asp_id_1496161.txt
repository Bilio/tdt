<news>
<headline>நில மோசடி புகார் 5 பேர் மீது வழக்கு</headline>
<description>
பொன்னேரி:போலி ஆவணங்கள் மூலம்,  நிலம் மோசடி செய்ததாக, ஐந்து பேர் மீது, போலீசார் வழக்கு பதிந்து விசாரிக்கின்றனர்.பொன்னேரி, வரதப்பன் நாயக்கர் தெருவைச் சேர்ந்தவர் துலுக்காணம் மகன் சுந்தர், 65. இவர், கடந்த 2015ம் ஆண்டு, அக்டோபர் மாதம், பொன்னேரி காவல் நிலையத்தில் புகார் ஒன்றை அளித்திருந்தார்.அதில், தனக்கு சொந்தமான, 5.85 ஏக்கர் நிலத்தை போலி  ஆவணங்கள் மூலம், வேறு பெயருக்கு பொன்னேரி சார் - பதிவாளர் அலுவலகத்தில் பெயர் மாற்றம் செய்யப்பட்டு உள்ளதாகவும், சம்பந்தப்பட்டவர்கள் மீது நடவடிக்கை எடுக்க வேண்டும் எனவும் தெரிவித்திருந்தார்.புகார் மீது நடவடிக்கை இல்லாததால், சென்னை ஐகோர்ட் உதவியை சுந்தர் நாடினார். சென்னை ஐகோர்ட் உத்தரவின்பேரில், கடந்த, 2ம் தேதி, பொன்னேரி காவல் நிலையத்தில் மேற்கண்ட நில மோசடியில் ஈடுபட்டதாக, ஐந்து பேர் மீது போலீசார் வழக்கு பதிந்தனர். இது தொடர்பாக, போலீசார் விசாரணை மேற்கொண்டு வருகின்றனர்.</description>
</news>
