<news>
<headline>வனாடு கடல் பகுதியில் சக்தி வாய்ந்த நிலநடுக்கம்</headline>
<description>
சிட்னி: தென் பசிபிக் கடல் பகுதியில் அமைந்துள்ள, வனாடு நாட்டின் கடல் பகுதியில் நேற்று, ரிக்டர் அளவில், 6.9 புள்ளி கொண்ட, சக்தி வாய்ந்த நிலநடுக்கம் ஏற்பட்டது.தென் பசிபிக் கடல் பகுதியில் அமைந்துள்ள, 80 குட்டித் தீவுகள் அடங்கிய நாடு, வனாடு; மக்கள்  தொகை, 2.5 லட்சம். இந்நாட்டின் கடல் பகுதியில் நேற்று காலை, 6.9 ரிக்டர் அளவில், சக்தி வாய்ந்த நிலநடுக்கம் ஏற்பட்டது. நிலநடுக்கத்தால் ஏற்பட்ட சேத விவரம் உடனடியாக தெரியவில்லை. நிலநடுக்கத்தை  அடுத்து, சுனாமி எச்சரிக்கை விடுக்கப்படவில்லை என, தகவல்கள் கூறுகின்றன.வனாடு நாடு, நிலநடுக்கம் அடிக்கடி ஏற்படும் பகுதியாக உள்ளது. சில நாட்களுக்கு முன், இதே பகுதியில் நிலநடுக்கம் ஏற்பட்டது. அதைத் தொடர்ந்து, இரண்டாவது முறையாக, தற்போது மீண்டும் நிலநடுக்கம் ஏற்பட்டுள்ளது.</description>
</news>
