<news>
<headline>சந்திரகுமார் அணியா?</headline>
<description>
விழுப்புரம் மாவட்ட செயலர் வெங்கடேசன் எம்.எல்.ஏ., மற்றும் காஞ்சிபுரம் வடக்கு மாவட்ட செயலர் அனகை முருகேசன் எம்.எல்.ஏ., ஆகியோர், சந்திரகுமார் அணிக்கு தாவ இருப்பதாக, நேற்று தகவல் பரவியது. இதையடுத்து, இருவரும் சென்னை வந்தனர். விஜயகாந்தை சந்தித்து ஆதரவு தெரிவித்தனர். பின், அவர்கள் கூறியதாவது: தி.மு.க., துாண்டுதலில், சந்திரகுமார் உள்ளிட்டோர் செயல்படுகின்றனர். சந்திரகுமார் ஒரு துரோகி. எந்த காலத்திலும், விஜயகாந்தை விட்டு நாங்கள் பிரிய மாட்டோம். கடைசி மூச்சுவரை தே.மு.தி.க.,வில்தான் இருப்போம். எங்களை பற்றி வெளியாகும் தகவல்கள் தவறானவை. இவ்வாறு அவர்கள் கூறினர்.-- நமது நிருபர் --</description>
</news>
