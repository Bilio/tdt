<news>
<headline>பிச்சை எடுப்பவரை கடைக்காரராக மாற்றிய மாணவன்</headline>
<description>
பிளஸ் 2 வகுப்பு அது. 'நம் நாடு முன்னேற வேண்டுமானால் என்ன நடக்கவேண்டும்'என ஆசிரியர் கேட்கிறார். சற்றும் தாமதிக்காமல், ஒரு பெஞ்சில் சேர்ந்தாற் போல் அமர்ந்திருக்கும் நான்கு மாணவர்கள் கை உயர்த்த, அவர்களை நோக்கி திரும்புகிறது ஆசிரியரின் பார்வை. 'வறுமையை ஒழிக்கணும் சார்' மாணவர்கள் ஒருசேர சொல்ல, ஆசிரியர் கைதட்டி வரவேற்கிறார். அதோடு, அன்றைய வகுப்பு முடிகிறது. ஆனால், அம்மாணவர்கள் களத்தில் இறங்குகின்றனர். பெரம்பூர் பகுதியில் உள்ள தேவாலய வாசலில், பிச்சை எடுக்கும் ஒரு வயதான பெண்ணுக்கு உதவுவது என முடிவெடுத்து, பள்ளியின் உதவியையும் எதிர்பார்க்கின்றனர். பள்ளியும், சந்தோஷமாய் அவர்களின் விருப்பத்திற்கு இசைய, இன்று, நடைபாதையோரத்தில் ஸ்டேஷனரி பொருட்கள் விற்கும் சிறிய கடையின் உரிமையாளராகி இருக்கிறார் அந்தப் பெண். நம் பாரதத்தை முன்னேற்ற, தங்களால் முடிந்த சிறிய முயற்சி எடுத்த அந்த நான்கு மாணவர்களில், இம்மாணவனும் ஒருவன்!யார் இவன்?</description>
</news>
