<news>
<headline>ஆம் ஆத்மி பேரணியில் விவசாயி தற்கொலைக்கு காரணம் அரசியலா?, அரசின் கொள்கைகளா?</headline>
<description>
மத்தியில் ஆளும் பா.ஜ., அரசு கொண்டுவந்த நிலம் கையகப்படுத்தும் மசோதாவை எதிர்த்து, டில்லி முதல்வர், ஆம் ஆத்மி கட்சித் தலைவர், கெஜ்ரிவால் பல மாநிலங்களிலிருந்து விவசாயிகளை ஒன்று திரட்டி பார்லிமென்ட் வளாகம் அருகே ஜந்தர்மந்தர் என்ற இடத்தில் போராட்டம் நடத்தினார். போராட்டத்தின் போது சற்றும் எதிர்பாராவிதமாக விவசாயி ஒருவர் மரத்தில் ஏறி தூக்கிட்டு தற்கொலை செய்து கொண்டார். அவர் ராஜஸ்தான் மாநிலத்தை சேர்ந்த கஜேந்திர சிங் என்று பின்னர் தெரியவந்தது. சமீபத்தில் பருவம் தவறி பெய்த மழையால் ஏற்பட்ட பயிர் நஷ்டத்தா<லும், அரசு கொண்டு வந்துள்ள மசோதாவாலும் மனமுடைந்து தற்கொலை செய்து கொண்டதாக தெரிகிறது. இப்போது, இந்த விவசாயின் சாவுக்கு யார் காரணம், அரசியலா? அல்லது அரசின் கொள்கைகளா? என்ற தலைப்பில் என்.டி. டி.வி., ல் விவாதம் நடந்தது! சமித் பத்ரா, பா.ஜ., பிரமுகர்: ஆம் ஆத்மி செய்த தவறுகளை அரசியல்வாதி என்ற முறையில் சுட்டிக்காட்ட விரும்புகிறேன். விவசாயி தற்கொலைக்குப் பின் 70 நிமிடங்களுக்கும் மேலாக ஆம் ஆத்மி கட்சியினர் தொடர்ந்து பேரணியை நடத்தியது கண்டிக்கத்தக்கது. இது போன்ற சம்பவங்களை மனிதாபிமானமற்ற முறையில் மற்ற அரசியல் கட்சிகளும் அரசியல் ஆக்கக் கூடாது. விவசாயி கஜேந்திரா சிங் இறந்தது தெரிந்த பின்பும் பேரணி நடத்துவதற்கு கெஜ்ரிவாலுக்கு எந்த <உரிமையும் இல்லை, விவசாயியின் சாவில் இவருக்கும் பொறுப்பு இருக்கிறது. ஆனால், பா.ஜ., அரசை குறை கூறுவதிலேயே குறியாக இருக்கிறார்.சேஷாத்ரி, ஆம் ஆத்மி பேச்சாளர்: பேரணி நடந்த போது 10,000க்கும் மேற்பட்ட விவசாயிகளும், ஆம் ஆத்மி தொண்டர்களும் கூடியிருந்தனர். இறந்து போன கஜேந்திர சிங் எங்கள் கட்சி சின்னத்தை கையில் பிடித்துக் கொண்டு கோஷமிட்டவாறு மரத்தின் மீது ஏறினார். அவர் தவறான முடிவெடுப்பார் என்று நாங்கள் நினைக்கவில்லை. போலீசார் எங்கள் கட்டுப்பாட்டில் இல்லாததால், அவர்களை அழைத்தும் யாரும் உதவிக்கு வரவில்லை. எங்கள் கட்சித் தொண்டர்கள் தான் அவரை கீழே இறக்கினார்கள். கஜேந்திர சிங் இறந்து விடவில்லை என்றும், சிகிச்சைக்காக மருத்துவமனைக்கு அனுப்பப்பட்டார் என்று தெரிந்த பிறகே நாங்கள் பேரணியைத் தொடர்ந்தோம்.சச்சின் பைலட், தலைவர், ராஜஸ்தான் மாநில காங்கிரஸ் கமிட்டி: இது மிகவும் மோசமான சம்பவம். விவசாயி கஜேந்திர சிங்கை மருத்துவமனைக்கு கொண்டு சென்றதும், மருத்துவர்கள், இவர் ஏற்கனவே இறந்துவிட்டதாக தெரிவித்தனர். மனிதாபினம் இல்லாமல் விவசாயி இறந்த பிறகும் கெஜ்ரிவாலும், மற்ற ஆம் ஆத்மி கட்சியினரும் பேரணியில் தொடர்ந்தது பேசியது சரியல்ல. போலீசார் உதவிக்கு வரவில்லை என்றாலும், மருத்துவர்கள் <உதவியுடன் சம்பவம் நடந்த இடத்திலேயே விவசாயி <<உயிருடன் <உள்ளாரா என்று பரிசோதித்து இருக்கலாம். ஆஷ்யுதோஷ், மூத்த பத்திரிக்கையாளர் (கருத்து): இந்த சம்பவம் என் வாழ்க்கையின் மோசமான அனுபவம். விவசாயி தற்கொலை செய்து கொண்டது துரதிருஷ்டமானது. அதே நேரம் போராட்டம் நடத்திய ஆம் ஆத்மி கட்சியை குறை கூறுவது சரியல்ல. விவசாயியை காப்பாற்ற போலீசாரை அழைத்தும், யாரும் உதவிக்கு வராதது வருந்தத்தக்கது. மேலும், <இந்த மாதிரியான மோசமான சம்பவம் நடைபெற்ற பிறகும் பேரணியைத் தொடர்ந்தது முறையல்ல.பிரதமர் மோடி (கருத்து): விவசாயி தற்கொலை செய்து கொண்டது எனக்கு மிகுந்த வேதனை அழிக்கிறது. விவசாயிகளுடைய பிரச்சனைகள் உடனடியாக கவனிக்கப்பட வேண்டியவை. நம் நாடு விவசாயத்தை சார்ந்து இருப்பதால் அவர்களுடைய கோரிக்கைகள் நிறைவேற்றப்பட வேண்டும். மே<லும் ஆம் ஆத்மி அரசானது இது போன்ற தவறுகள் நேராதவாறு தங்களுடைய குறைபாடுகளை திருத்திக் கொள்ள வேண்டும்.</description>
</news>
