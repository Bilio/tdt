<news>
<headline>கனவுகளைக் கைப்பற்றுவோம் - 24</headline>
<description>
வணக்கம் அன்பு தோழமைகளே நலமா , இன்று நமக்கு பிடித்த உணவு அதே நேரம் மிக மிக எளிதாக செய்யக் கூடிய தொழில் குறித்து காணப் போகின்றோம்..குறிப்பா பெண்களுக்கு மிகவும் பிடித்தமான விசயம்...பார்ப்போமா  ..என்னதான்  ,உணவு விடுதிகளில் உயர் ரக உணவுகளை உண்டாலும்   அப்பளத்துக்கு ஏங்காத நாக்கு இல்லை எனலாம்..பிள்ளைகளின் மதிய உணவு டப்பாவில் வடகம் கண்டிப்பாக இடம் பெற்றிருக்கும்.. குழந்தைகளுக்குச் சோறு ஊட்டுதலிலும் அப்பளம் முதலிடம் பிடிக்கின்றது . , பொரித்த அப்பளத்தை பாயசத்தில் கலந்து சாப்பிடுவதற்கென்றே ஒரு பெரிய ரசிக கூட்டங்கள் உண்டு..  இப்படி   நம் வாழ்வில் அன்றாடம்  முக்கிய இடத்தை  பிடித்திருக்கும் அப்பளத்தை பிடிக்காதவர்கள் யாரும் இல்லை...இப்ப தெரிஞ்சிருக்குமே இன்று எது குறித்து காணப்போகின்றோம் என்று... 'அப்பளம் , வடகம், வற்றல் போன்ற பண்டங்கள் ஒரு காலத்தில் இந்தியர்களிடம் மட்டுமே , உணவு பொருட்களாக இருந்து வந்தது , இன்று பல உலக நாடுகளுக்கு ஏற்றுமதியாகி நம் நாட்டிற்கு அன்னிய செலாவாணியைச் சம்பாதித்து தருகின்றது .வருடத்தின் எல்லா நாட்களிலும் தேவையாக இருக்கிற பொருள் அப்பளம்! அவசர சமையலுக்கு கை கொடுப்பதிலாகட்டும், விருந்து சாப்பாட்டை முழுமையாக்குவதில் ஆகட்டும்... அப்பளத்தின் பங்கு மகத்தானது திருமணமோ, காது குத்தோ மகிழ்ச்சிகரமான நிகழ்வுகளில் விருந்துக்கு முக்கிய இடம் உண்டு. விருந்தில் கட்டாயம் இடம் பெறுவது அப்பளம்.,மேலும் அப்பளம் இல்லாத உணவு விடுதிகள், வீடுகள் இல்லையெனலாம்  பொறிக் காமலேயே நம்மை சாப்பிடத் தூண்டுவது ஆனால், இந்தளவு தேவை அதிகமுள்ள அப்பளம் தரமாக கிடைக்கின்றதா என்றால் கேள்விக்குறி தான்...அந்த அப்பளத்தை தயாரிக்கும் இடத்தை சென்று பார்த்தால் சுகாதாரமில்லாமல் ..கைகளில் கிளவுஸ் இல்லாமல் அவர்கள் மாவுகளை பிணைவதும் , உருட்டுவதும்,  உளுந்து மாவு காற்றில் பறந்தபடி இருப்பதால் தொழிலாளர்கள் உடல் முழுவதும் மாவு படிந்து ஆடைகள் வீணாகின்றன இக்காற்றை சுவாசிப்பதால் ஆஸ்துமா, ஒவ்வாமை, சுவாசக் கோளாறு ஆகிய நோய்களால் அவதிப்பட்டு அவர்கள் உடல்நலம் கெடுவது மட்டுமில்லாமல் அவர்கள் தயார் செய்யும் பொருட்களும் தரமிழந்து போகின்றது...இப்ப வர்ற அப்பளமெல்லாம் சுவையா இருக்கிறதில்லை. .மக்களுக்கு மிகவும் தேவைப்படுகின்ற இந்த அப்பளத்தை சுத்தமாக நாம் தயார் செய்து கொடுத்தால் வாங்கி கொள்ள மக்கள் தயாராக இருக்கின்றனர். அப்பளத்தில் பல வகைகள் உண்டு...அரிசி அப்பளம், மரவள்ளிக் கிழங்கு அப்பளம், டபுள் அப்பளம், பப்படம், மிளகு அப்பளம், புதினா அப்பளம், காளான் அப்பளம் வற்றல்:இப்பொழுதெல்லாம், பெண்களும் வேலைக்கு செல்ல ஆரம்பித்து விட்டதாலும் , பழைய சமையல் முறைகள் தெரியாத காரணத்தாலும், சோம்பேறித்தனத்தாலும் முன் போன்று வீடுகளில் வற்றல், வடகம் பெரும்பாலும் செய்வதில்லை , கடைகளில் வாங்கி பயன்படுத்துகின்றனர்.  தேவைக்கேற்றவாறு, சில மாற்றங்களுடன், இந்த வடகம் , வற்றலை செய்து விற்றால் நல்ல லாபம் பார்க்கலாம் மோர் மிளகாய், பாகற்காய் வற்றல், மணத்தக்காளி, சுண்டக்காய் வற்றல்,கொத்தவரங்காய் வற்றல் மிதுக்கு வற்றல், கத்தரிக்காய் வற்றல் வெண்டக்காய் வற்றல் என கடைகளில்விதவிதமானவகைகளில் வற்றல் கிடைத்தாலும், பிரண்டை,நெல்லி வற்றல் இப்படி சந்தைக்கு அவ்வளவாக வராத வற்றல்களை தயாரித்து விற்பனை செய்யலாம்  வடகம் :'வடகம் தயாரிப்பது எளிதான வேலை. அப்பளம்  எப்படி எல்லோராலும் விரும்பப்படுகின்றதோ அது போல் வடகம் எல்லோராலும் விரும்பப்படுபவை விதவிதமான  மற்றும் புதுமையான  வடிவங்களில் தயாரித்தால்  வடகம் தொழிலில் நல்ல லாபம் பார்க்கலாம்  *இலை, ஜவ்வரிசி, முறுக்கு, குச்சி என வடகத்தில் பல வகைகள். இலை வடகம் மற்றும் ஜவ்வரிசி வடகத்தில் காரம், பூண்டு, தக்காளி, புதினா, மல்லி, வெங்காயம் வேப்பம்பூ , தூதுவளை ,கலந்து சுவையாய் வடகங்கள் தயாரிக்க முடியும். மேலும் அரிசி  மற்றும் ஜவ்வரிசி மாவுகளைக் கொண்டு தயாரிக்கப்படும் இந்த வடகத்தை  வெவ்வேறு முறைகளில் செய்யலாம். மாவில், காரட் மற்றும் பீட்ரூட் சாறைச் சேர்த்துச் செய்தால், வற்றல் நிறமாகவும், வித்தியாசமான சுவையுடனும் இருக்கும்.விற்பனை வாய்ப்பு ''வாய்வழி விளம்பரம், இணையத்தளம்,  அக்கம்பக்கத்து வீடுகள், அலுவலகங்கள், பள்ளிக்கூடங்கள் , உணவு விடுதிகள், கேட்டரிங்   போன்ற  இடங்கள்ல தொடர்ந்து ஆர்டர் எடுத்தாலே மாசம் முழுக்க விற்பனை இருக்கும். கடைகளுக்குக் கொடுக்க வேண்டிய அவசியமே இருக்காது. .புதுமையாக , தரமாக, சுவையாக இருந்தாலே நம்மை தேடி வருவார்கள்... 30 சதவீத லாபம் நிச்சயம்.''முயன்றால் முடியாதது ஒன்றுமில்லை என்று சொல்வார்கள். நம்மால் இது நிச்சயம் முடியாது என்று எண்ணும் கடினமான காரியங்களைக்கூட திரும்பத் திரும்ப விடாமுயற்சியுடன் செய்தால் கட்டாயம் வெற்றி அடைய முடியும். அது நமக்கு மேலும் நம்பிக்கையை ஊட்டும். வள்ளுவரும் இதைத்தானே சொல்கிறார், "முயற்சி திருவினை ஆக்கும்; முயற்றின்மை இன்மை புகுத்தி விடும்" என்று!நமக்கு வெற்றிகள் வந்து சேர்வதற்கென்று தனியாக ஒரு நேரம் எதுவும் இல்லை. கிடைக்கும் நேரத்தில் விடாமுயற்சியோடு செயல்படுகின்றவர்களிடத்தில் எந்த நேரத்திலும் வெற்றிகள் வந்து சேரும். சிகரங்கள் காத்திருக்கின்றன - சிகரங்களை எட்ட  நாம் தான் தயாராக  வேண்டும்..</description>
</news>
