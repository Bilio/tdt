<news>
<headline>மீண்டும் ஆக்கிரமிக்கப்படும் வக்பு வாரிய குளம்!</headline>
<description>
விருகம்பாக்கம் வேம்புலியம்மன் கோவில் தெருவில், தமிழ்நாடு வக்பு வாரியத்திற்கு சொந்தமான குளத்தை, கட்டட இடிபாடுகள் கொட்டி ஆக்கிரமிக்கும் முயற்சிகள் நடந்து வருகின்றன.விருகம்பாக்கம் வேம்புலியம்மன் கோவில் தெருவில், 3 ஏக்கர் பரப்பளவில் குளம் உள்ளது. குளமும் அதைச் சுற்றியுள்ள பகுதிகளும், தமிழ்நாடு வக்பு வாரியத்திற்கு சொந்தமானவை. கடந்த, 1913ம் ஆண்டு, சையது அகமது உசேன் என்பவரிடமிருந்து, 3.41 ஏக்கரை, முகமதியான் மத அறக்கட்டளை வாங்கியது. அந்த அமைப்பு தான், பிற்காலத்தில், தமிழ்நாடு வக்பு வாரியமாக மாறியது.ஆற்காடு சாலை வழியாக செல்லும் பயணிகள் இளைப்பாற, அந்த நிலத்தில், 3 ஏக்கரில் ஒரு குளம் வெட்டப்பட்டது. வளசரவாக்கம் பகுதியில் பெய்யும் மழைநீர் அந்த குளத்தில் சேமிக்க வழி வகை இருந்தது. தற்போது அந்த வழிகள் ஆக்கிரமிக்கப்பட்டுள்ளன.</description>
</news>
