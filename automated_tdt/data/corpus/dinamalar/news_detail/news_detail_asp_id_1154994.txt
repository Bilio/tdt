<news>
<headline>கனவுகளைக் கைப்பற்றுவோம் - 14</headline>
<description>
அன்பு தோழமைகளே நலமா?அனைவருக்கும் இனிய புத்தாண்டு நல வாழ்த்துக்கள்...பெண்களுக்கு நகை என்றால் கொள்ளை ஆசை அதுவும் விதவிதமாக அணியவே பெரும்பாலான பெண்கள் விரும்புவர் . இன்னிக்கு தங்கம் விற்கின்ற விலையில அதை வாங்க முடியாதவங்களுக்கெல்லாம் ஃபேன்ஸி ஜுவல்ஸ்தான் பெஸ்ட் சாய்ஸ்!'ஆம் இந்த வாரம் பெண்கள் விரும்பும் , பெண்களை அழகாக காட்டும்...பேன்சி நகைகள் தயாரிக்கும் தொழில்கள் குறித்து பார்க்க போகின்றோம்.. சமீப காலமாக செயின் பறிப்பு சம்பவங்கள் அதிகரித்து வருகின்றன. இதனால், தங்க நகை அணிந்து செல்லவே பெண்கள் அஞ்சுகின்றனர். மேலும் ஜெட் வேகத்தில் தங்கம் விலை உயர்வதால் நடுத்தர குடும்பத்து பெண்கள் தங்க நகைகளை நினைத்து கூட பார்க்க முடிவதில்லை அதனால இந்த தொழிலுக்கு எப்பொழுதும் வரவேற்ப்பு இருந்து கொண்டே இருக்கும். பேன்சி நகைகள் விலை குறைவு. அதேவேளையில் பார்ப்பதற்கு ஆடம்பரமாக காட்சியளிக்கும். பள்ளி, கல்லூரி மாணவிகள், இளம்பெண்கள் மட்டுமே விரும்பி வந்த பேன்சி நகைகள் தற்பொழுது எல்லா தரப்பு பெண்களையும் ஈர்த்துள்ளது பெண்கள் வீட்டில் இருந்தபடி செய்ய ஏற்ற தொழில் இதில் நல்ல லாபமும் சம்பாதிக்கலாம்' "கிறிஸ்டல் நகைகள், குந்தன் நகைகள், திரெட் பேங்கிள்ஸ், பேப்பர் ஸ்டட், டெரகோட்டா ஜுவல்லரி போன்ற பேன்சி நகைகளை முறையாகக் கற்றுக்கொண்டு பெண்கள் வீட்டில் இருந்தபடியே இதற்கு மூலதனம் கலை ஆர்வமும், கிரியேட்டிவிட்டியும்தான்” பொறுமையும், அழகுணர்ச்சியும் உள்ளவர்கள் புதுப்புது டிசைன்களில் பேன்சி நகையை உருவாக்கலாம். இதன் மூலம் எளிதில் வாடிக்கையாளர்களை பெருக்க முடியும். இதற்கு பெரியளவில் பயிற்சி எதுவும் தேவையில்லை.உதாரணமாக . ரெடிமேடாக கிடைக்கும் பல வண்ண கிரிஸ்டல், குந்தன் கற்கள், ஸ்டோன் மற்றும் இணைப்பு பொருட்களான சக்கரியா, பால் ஆகியவற்றை சேர்த்து கிரிஸ்டல், குந்தன் போன்ற நகைகள் தயாரிக்கப்படுகின்றன. ..இன்று பலரும் இதை செய்வதால் புதுமைகளை புகுத்தினால் மட்டுமே இந்த போட்டி உலகில் நிலைத்து நிற்க முடியும்..வட இந்தியப் பெண்களும், வெளிநாட்டுப் பெண்களும் நம்மூர் பெண்களைப் போல பளபள தங்க நகைகளை விரும்பறதில்லை. சுற்றுச்சூழலுக்கு உகந்த டெரகோட்டா நகைகளை அதிகம் விரும்புகின்றனர்..தற்பொழுது தமிழகத்திலும் இந்த நகைகளுக்கு நல்ல வரவேற்ப்பு வர ஆரம்பித்துள்ளது..'சாதாரண களிமண்ல செய்யறதுதான். இந்த டெரக்கோட்டா நகைகள் , ''சுற்றுச்சூழலுக்கு உகந்தது... உடல் சூட்டைத் தணிக்கக் கூடியது. மெட்டல் நகைகளைப் போல அலர்ஜியை உருவாக்காதது. எந்த டிசைன், எந்த கலர்லயும் செய்யக் கூடியது. எல்லாத்தையும் விட, தோற்றத்தையே கம்பீரமா மாத்தக் கூடியது...”''தங்கமும் வெள்ளியும் விற்கின்ற விலைக்கு இன்றைக்கு அதையெல்லாம் வாங்க முடியாத சூழ்நிலை . டிரஸ்சுக்கு மேட்ச்சா, அதே கலர்ல, அதே டிசைன்ல செயற்கை நகைகளைத் தேடிப் பிடிச்சுப் போட்டுக்கிறது அத்தனை சுலபமில்லை. பட்ஜெட்டுக்கு ஏத்தபடி, விரும்பின கலர், டிசைன்ல நகை வேணும்னு நினைக்கிறவங்களுக்கு டெரகோட்டா நகைகள்தான் சரியான சாய்ஸ்.என்பது இன்றைய சந்தை நிலவரம்..அடுத்தபடியாக சக்கை போடு போடுவது காகிதத்தால் செய்யும் நகைகள் எடையும் குறைவு. எந்தக் கலர் உடைகளை அணியறோமோ அதுக்கு மேட்ச்சிங்கா அணியலாம்.அவ்வளவு ஏன், எந்த டிசைன்ல, எந்தக் கலர்ல, எப்படி விரும்பறோமோ அப்படி இதைச் செய்யலாம்..எதிலுமே ஆர்வமும் ஈடுபாடும் இருந்தால் கண்ணிமைக்கும் நேரத்திற்குள் கற்றுக்கொள்ள முடியும் பொழுதுபோக்கிற்காகக் கற்றுக்கொண்ட கலை சிலருக்கு பொழுதுபோக்காகவே தொடரலாம். ஆனால் சிலருக்கு அதுவே வாழ்வாதாரமாகவும் மாறலாம். எல்லாமே நம் அணுகுமுறையிலதான் இருக்கிறது.ஒரு செயலைத் தொடங்கும் பொழுது வெளியிலிருந்து வரும் எதிர்ப்புகளைக் கூட கையாள முடியும் ..உள்ளுக்குளேயே எழுகின்ற எதிர்ப்புகளைக் கட்டுப்படுத்தாவிட்டால் அவை எதிர்மறை எண்ணங்களாக பதிந்து விடும். முதலில் இந்த எதிர்மறை எண்ணங்கள் எங்கிருந்து வருகின்றது என்பதை அறிந்து அதை அகற்ற சில அடிப்படை மன நிலையையும் , மதிப்புகளையும் உணர்வுகளையும் மாற்ற வேண்டும். கொஞ்சம் ரசனை
கொஞ்சம் முயற்சி
பெரிய வெற்றி..எந்த தொழிலாக இருந்தாலும் வித்தியாசமான அணுகுமுறை வேண்டும்...நான் நடத்தி வரும் நிறுவனத்தில் தீபாவளி , கிறிஸ்மஸ் போன்ற விழாக்களுக்கு பெண்கள் எடுத்த உடைகளின் புகைப்படங்களை வாங்கி அந்த நிறத்திற்கு தகுந்தவாறு கிறிஸ்டல், காகித , டெரக்கோட்டா, லோரியல் நகைகளை செய்து கொடுக்கும் பொழுது வாடிக்கையாளர்களும் திருப்திப்பட்டனர்..பெண்களிடையே நல்ல வரவேற்ப்பும் கிடைத்தது..அதே போல் தமிழகமாக இருந்தால் எந்த ஊர் பெண்கள் எப்படிப்பட்ட நகைகளை அணிய விரும்புவார்கள் என்பதையும் அறிந்து அதற்கு தகுந்தவாறு இத்தொழிலை மேற்கொள்ளும் ஒவ்வொருவருக்கும் சிறந்த தொழில் இது.மற்ற எல்லா உயிர்களையும் விட மனிதனுக்கு இயற்கை கொடுத்த பரிசு சிந்திக்கும் திறன்..இந்த ஈடில்லா பரிசான சிந்தனை திறனை நாம் மேற்கொள்ளும் இந்த தொழிலில் புகுத்தினாலே வெற்றி மேல் வெற்றி தான்..- ரோஸலின்</description>
</news>
