<news>
<headline>கனவுகளைக் கைப்பற்றுவோம் - 21</headline>
<description>
வணக்கம் அன்பின் தோழமைகளே எப்படி இருக்கீங்க ..இந்த வாரம் அறிவு சார்ந்த தொழில்கள் குறித்து காணப்போகின்றோம்..இத்தகைய தொழில்கள் வெறும் லாப நோக்கில் மட்டுமல்லாது சேவை மனப்பான்மையுடன் செய்யக்கூடிய தொழிலாகும் . இத்தகைய தொழில்கள் பிறரின் வாழ்க்கைக்கு மகிழ்ச்சியையும், வாழ்வாதாரத்தையும் நமக்கு மனத்திருப்தியையும் தரக் கூடிய தொழில்களாகும்..சரி பார்ப்போமா......லேடிஸ் ஹாஸ்டல் :வெளியூரில் கை நிறைய சம்பளத்துடன் வேலை கிடைத்து விட்டது என குதுகலப்படும்  பெண்களின் முகம் சற்று நேரத்தில் வாட துவங்குகிறது என்றால் அது பாதுகாப்பான தங்கும் இடத்திற்கு தான்...அடுத்ததாக சுகாதாரமான சாப்பாடு . இந்த தேவைகளை நிறைவேற்றுவதில் செல்வம் கொழிக்கும் ஒரு பிஸினஸ் இருக்கிறது என்பது எத்தனைப் பேருக்கு தெரியும்? அது லேடிஸ் ஹாஸ்டல் தான். இதற்கு நல்ல ஏரியா, குடி தண்ணீர் வசதி முக்கியம். அடுத்ததாக  தரமான சாப்பாடு,  தாய்மை பண்புடன் கூடிய கவனிப்பு மற்ற ஹாஸ்டலிடமிருந்து கொஞ்சம் வித்தியாசம் இவை இருந்தாலே ..நம்ப வீட்டு பொண்ணுங்க மாதிரி வாஞ்சையுடன் அங்கிருந்து நகல மாட்டார்கள் மேலும் அவர்களே நிறைய நபர்களை அழைத்து வருவார்கள்..முறைப்படி அரசு அனுமதி பெற்று திறம்பட நடத்தினால் நன்கு லாபம் தரக்கூடிய தொழிலாகும்..டிரைவிங் ஸ்கூல்:அரசியலில் தொடங்கி உலகின் எந்த துறையை எடுத்தாலும் ஆண்களுக்கு எவ்விதத்திலும் சளைத்தவர்கள் இல்லை என்பதை பெண்கள் பலமுறை நிருபித்துள்ளார்கள். நிருபித்துவருகிறார்கள். அவர்கள் கால் பதிக்காத துறை இல்லை...இப்படியாக பெண்களின் வாழ்க்கை சவால் மிகுந்ததாக மாறும் பொழுது பல்வேறு இடங்களுக்கு பயணம் செய்து விரைந்து பணியை முடிக்க வேண்டியுள்ளது அதற்கு வாகனமும் அதை இயக்க தெரிந்திருக்கவும் வேண்டும்...இங்க தான் அடுத்த தொழில் வாய்ப்பு நம்ப கண் முன் தெரிகின்றது அது வேறு ஏதுமில்லை டிரைவிங் ஸ்கூல் தாங்க..பக்கா லைசன்ஸ் , ஆர்.சி புக் இருந்தால் ஆர் டி ஒ அப்ரூவல் வாங்கி L போர்டு போட்டு   பெண்களுக்கு பெண்களால் டிரைவிங் கற்றுக் கொடுக்கப்படும் என்று ஆரம்பிக்கலாம்..இல்லை நீங்க முறைப்படி லைசன்ஸ் வாங்கியிருந்தால் உங்க வீட்டிற்கு அருகில் இருக்கும் பெண்களுக்கு டூ வீலர் ஓட்டக் கற்றுக் கொடுக்கலாம்..இதில் நல்லா பிக் அப் ஆன பின்பு டிரைவிங் ஸ்கூல் ஆரம்பிக்கலாம்...திறன் பயிற்சி மையம்:இன்று பெரும்பாலும் பெற்றோர்கள் அதிகம் செலவழிப்பது குழந்தைகளின் கல்வி அறிவுக்கு தான்...கல்வி என்னும் கட்டமைப்பு தான் குழந்தைகளுக்கு பயத்தை அறிமுக படுத்துகிறது. நாம் அவர்கள் மீது செலுத்தும் எதிர்பார்ப்புகள் அவர்களின் மிக பெரிய சுமையாக மாறுகிறது. நம் விருப்பத்தில் தான்  கவனம் செலுத்துகிறோமே தவிர அவர்கள் வேற என்ன செய்ய  விரும்புகிறார்கள் என்பதில் எந்த கவனமும் இல்லை. அவர்களின் எல்லா செயல்களையும் சரி தவறு என்ற வட்டத்துக்குள் அடைத்து விடுகிறோம். நாம் தான் இப்படி என்றால் பள்ளிகளில் கல்வியை குழந்தைகளுக்கு புரியும் வகையில் அவர்களுக்கு பயன்படும் வகையில் வித்தியாசமாக கொடுக்கிறார்களா என்றால் பல பள்ளிகளில் இல்லை என்பதே பதில் ஏட்டுப் படிப்பாகவே இருக்கிறது பலரது கல்வி .இந்நிலையை மாற்ற ஒரு சேவையாகவும், அதே நேரம் வருமானம் தரக் கூடிய வகையில் இந்த சேவைத் தொழிலை ஆரம்பிக்கலாம் ..மாணவர்களுக்கு நேர மேலாண்மை , பிறரிடம் நடந்து கொள்ளும் அணுகுமுறை ,தலைமைத்துவம் இதை தவிர மூளை வளர்ச்சி , ஞாபகத் திறனை அதிகப்படுத்தும் பயிற்சிகள் போன்ற பல்வேறு பயிற்சிகளை அவர்கள் படிக்கும் பள்ளிகள், கல்லூரிகளில் நடத்தலாம்  அல்லது தனியாக பயிற்சி மையங்கள் ஆரம்பித்தும் நடத்தலாம்.  இசை வகுப்புகள்: இசையில் பட்டபடிப்பு பெற்றவர்கள் அல்லது முறையாக இசையைக் கற்றவர்கள், அது எந்தப் பிரிவைச் சேர்ந்த இசையாக இருந்தாலும், இசை வகுப்புகள் நடத்தலாம். இசைக் கருவிகள் வாசிக்கக் கற்றுக்கொடுக்கலாம்.அதே போல்  வாய்பாட்டு , நடனம் போன்றவை கற்றுக் கொடுக்கலாம்  இன்று டிவியில் பலவித போட்டிகள் தொடர்ந்து நடைபெற்று வருவதையும் பெற்றோருக்கு ஆர்வம் அதிகரித்துக்கொண்டிருப்பதையும் நாம் காண்கிறோம்.தங்கள் பிள்ளைகளும் இத்தகைய போட்டிகளில் கலந்து கொள்ள மாட்டார்களா , பரிசுகள் பெற மாட்டார்களா என ஏங்கும் பெற்றோர்கள் இருக்கும் வரை இத்தகைய பயிற்சி வகுப்புகளுக்கு நல்ல வரவேற்ப்பு உண்டு... பயிற்சி வகுப்புகள் வார இறுதி நாட்கள் அல்லது  வாரத்திற்கு இருமுறை தத்தம் வீடுகளில் எடுக்கலாம் . இல்லை பள்ளிகள் , கல்லூரிகளுக்கு சென்று அங்குள்ள நிர்வாகிகளிடம் பேசி மாலை நேர வகுப்பும் எடுக்கலாம்....தற்காப்புக் கலைகள் : பல்வேறு வன்கொடுமைகளுக்கு  ஆளாகும் பெண்கள் தம்மைக் காப்பாற்றிக்கொள்ள சில தற்காப்புப் பயிற்சிகளைப் பெறுவது காலத்தின்  கட்டாயமாகிவிட்டது. அனுபவம் வாய்ந்த பெண்களே பெண்களுக்கு  பயிற்சிகள் கொடுப்பதன் வாயிலாக நல்ல வருமானம் ஈட்டலாம்'.யோகா பயிற்சி: இதே போல்  யோகா /தியானப் பயிற்சி  ஆகியவற்றில் முறைப்படி தேர்ச்சி பெற்ற தகுதியானவர்கள் பயிற்சி வகுப்புகள் தொடங்கலாம். இதில் ஆண்கள், பெண்கள் , மாணவ செல்வங்களுக்கு என்று தனித் தனியாக வகுப்புகள் நடத்தலாம்..வீட்டு வேலைக்கு ஆட்கள்  அனுப்பும் சேவை மையம்:  இதற்கு மனிதர்களை எடைபோட பழகிக் கொள்ளுதல் அவசியம். தான் வேலைக்கு அமர்த்தும் பெண்களின் பின்புலத்தையும் கேட்டு அறிந்துக் கொள்ள வேண்டும். அதே போல் சமூகத்தில் பின் தங்கியுள்ள வேலைக்கு அமர்த்தும் பெண்களின் பாதுகாப்பையும் மனதில் கொண்டு, அவர்களை வேலைக்கு எடுத்துக் கொள்ளும் வசதி படைத்தவர்களிடமும்  அவர்களை மனித நேயத்தோடு நடத்துமாறு வற்புறுத்த வேண்டும். பாலியல் கொடுமைகளுக்கு பெண்கள் ஆளாகாதவாறு பார்த்துக் கொள்ள வேண்டும்.இந்தியா போன்ற மக்கள் தொகை அதிகமுள்ள நாடுகளில் house keeping மற்றும் nursing care போன்ற துறைகளில் பற்றாக்குறை அதிகமாக உள்ளது.  இதை ஒரு சிறு தொழிலாக, சேவைகளின் அடிப்படையில் உருவாக்கிக் கொள்ளமுடியும்.இனி வரும் காலங்களில்  நிச்சயம் இது ஒரு லாபகரமான தொழிலாக மாறும் வாய்ப்பு அதிகம் உண்டு.பயிற்சி மையங்கள் : ஓவியம், கணினி தையல் அழகுக்கலை சமையல் கலை, கைவினைப்பொருட்கள் தயாரித்தல் போன்றவற்றை கற்றுக் கொடுக்கும் பயிற்சி மையங்கள் ஆரம்பிக்கலாம்..இப்படிப்பட்ட வகுப்புகளுக்கு இன்று நல்ல  தேவை உள்ளது . இதற்கு வீட்டின் ஒரு பகுதியை வகுப்பறையாக மாற்றலாம், பத்திரிகையில் விளம்பரங்கள் கொடுப்பதன் வாயிலாக நல்ல வரவேற்ப்பு கிடைக்கும் பள்ளி ஆண்டு விடுமுறை நாட்களில் பள்ளி மாணவர்களுக்கு பயிற்சி முகாம்களை நடத்தினால் நல்ல வருமானம் ஈட்ட முடியும் . மற்ற பயிற்சி வகுப்புகளிலிருந்து சிறு வித்தியாசப்படுத்தி கற்பனை வளத்துடன் கற்றுக் கொடுப்பதன் வாயிலாக நல்ல பெயர் கிடைக்கும்...பயிற்சி வகுப்புகள் நடக்குமிடங்கள், கற்க வருபவற்கு பாதுகாப்பான உணர்வைக் கொடுக்க வேண்டும். பயிற்சிக்கான நேரம், கட்டண விவரம், வயது வரம்பு, பயிற்சித் திட்டங்கள் போன்றவை மிகத் தெளிவாக வரையறுக்கப்பட்டிருக்க வேண்டும்.பயிற்சிகளைக் கற்றுக்  கொடுக்கும் நபர்கள் தங்களை முழுமையாக தயார்படுத்திக் கொண்ட பின்னரே, அதை சுயத்தொழிலாக செய்ய முன்வர வேண்டும். பொறுமையாகவும் அக்கறையுடனும் வகுப்புகள் எடுத்தால் கற்கும் மாணவர்கள் மூலமே மேலும் பலர் வந்து இணைந்துகொள்வார்கள். தெய்வீக குணங்களில் தலை சிறந்த குணமாக விளங்குவது சகிப்புத்தன்மையாகும் . எந்த ஒரு லட்சியத்தை அடைய வேண்டும் என்றாலும் அதற்கு சகிப்புத் தன்மை அவசியமாக இருக்கிறது .மேற்கண்ட தொழில்களுக்கு இத்தகைய குணம்  மிக மிக அவசியம்..இப்பூங்கொத்தை கையில் எடுத்துக் கொள்ளுங்கள் வெற்றி உங்கள் கைகளில்...- A.ரோஸ்லின்</description>
</news>
