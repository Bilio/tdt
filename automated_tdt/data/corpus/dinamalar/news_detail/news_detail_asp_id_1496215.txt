<news>
<headline>பெரியார் பல்கலையில் 2 டிப்ளமோ படிப்பு துவக்கம்</headline>
<description>
ஓமலூர்: சேலம் பெரியார் பல்கலையில் மைக்ரோ பையாலஜி துறை சார்பில், மருந்து உற்பத்தி துறையில் தரகட்டுப்பாடு குறித்த, ஒரு நாள் கருத்தரங்கம் நடந்தது.பல்கலை துணைவேந்தர் சுவாமிநாதன் துவக்கி வைத்து பேசுகையில், ''தற்போது நோய்களின் எண்ணிக்கை அதிகரிப்பது போல், மருத்துவமனைகளும் அதிகரித்து வருகிறது. அனைத்து வகையிலும் தரக்கட்டுபாட்டை முறையாக மேற்கொள்ளவேண்டும்,''என்றார். மேலும் 'டிப்ளமோ இன் ஹெல்த் சையன்ஸ் மேனேஜ்மென்ட்' மற்றும் 'டிப்ளமோ குவாலிட்டி கன்ட்ரோல்', ஆகிய இரண்டு புதிய டிப்ளமோ படிப்புகளை துணைவேந்தர் சுவாமிநாதன் துவக்கி வைத்தார். சென்னை எவால்வா பையோடெக் பி லிட்., நிறுவன டாக்டர் செந்தில்குமார் மாணவ, மாணவியருக்கு படிப்பு சார்ந்த பல்வேறு ஆலோசணைகளை வழங்கினார். மைக்ரோ பையாலஜி துறை தலைவர் பாலகுருநாதன், உதவி பேராசிரியர் முருகன் உள்பட பலர் கலந்து கொண்டனர்.</description>
</news>
