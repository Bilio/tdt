<news>
<headline>ரியல் எஸ்டேட்டால் கபளீகரமான மணிமங்கலம் ஏரி உபரிநீர் கால்வாய்</headline>
<description>
காஞ்சிபுரம்  மாவட்டத்தின், 10 பெரிய ஏரிகளில் ஒன்று மணிமங்கலம் ஏரி. ஒரு  டி.எம்.சி.,க்கும் அதிகமான கொள்ளளவு கொண்ட இந்த ஏரியில், மழைப்பொழிவு  அதிகமாக இருக்கும் ஆண்டுகளில், கணிசமாக உபரிநீரும் வௌியேற்றப்படும். இந்த  ஏரிக்கு மூன்று கலங்கல்கள் உள்ளன. அவற்றில் இருந்து உருவாகும் உபரிநீர் கால்வாய், 10 மீ., முதல் 15, 20 மீ., வரை இடத்திற்கு ஏற்ப சுருங்கி, விரிந்து செல்கிறது. பருவமழை  காலத்தில் அடையாறு கடத்தும் நீரில், குறிப்பிட்ட பங்கு மணிமங்கலம் ஏரி நீர் தான்.கடந்த பருவமழையில் மணிமங்கலம் ஏரி உபரிநீர், முறையாக வெளியேறாததால் தான், மணிமங்கலம் கஜலட்சுமி நகர், வரதராஜபுரம் பி.டி.சி.,  குவார்ட்டர்ஸ் உள்ளிட்ட பல்வேறு பகுதிகளில் பேரழிவு ஏற்பட்டது.</description>
</news>
