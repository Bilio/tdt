<news>
<headline>வார்த்தைகளால் சொல்ல முடியாத தருணங்கள் - அய்யப்பன் மகாராஜன்</headline>
<description>
இளைஞர்களின் இன்றைய கனவுகள், அமெரிக்க, ஐரோப்பிய நாடுகளில், தங்களுக்கான இருக்கைகளை தேர்வு செய்து கொள்வதில், அனேகமாக முன்பதிவு செய்யப்பட்டு விடுகிறது. ஆனால், இதற்கு முந்தைய தலைமுறை வரையில், தேசத்தின் தென்பகுதி மக்களின் கனவுகள், சென்னை என்கிற மாய புத்தகத்தின், புதிரான பக்கங்களில் அடங்கியிருந்தது.
ஒரே நாளில் தன்னை தேடி வந்தவர்களையும், தன்னை விட்டு செல்பவர்களையும் சுமந்தபடி வேடிக்கை பார்த்துக் கொண்டிருந்த சென்னை நகரின் அடிவாரத்தில் நுழைந்த பயண கதையின் முதல்பக்கம், தனது முதல் வார்த்தையை கேள்விக்குறியுடன் துவங்கியது.
சென்னை தந்த அனுபவங்களே, வார்த்தைகளை கட்டிக்கொடுத்தன. சொந்த ஊர் மக்களையும், கதாபாத்திரங்களையும், அங்கிருந்தவரையில், கவனத்தில் கொண்டதேயில்லை. சென்னையின் ஜன்னல் வழியாகவே, ஊரை, மக்களை, மொழியை திரும்ப உணர்ந்து கொண்டேன்.
மனிதர்களை வாரிவாரி இறைக்கும் சென்னை, மொழிகளையும், மக்களையும் ஒன்றாக்கியிருக்கிறது. புதிய மொழியினை உருவாக்குகிறது. ஒரே மனிதர்களை, வேறுவேறு கால கட்டங்களில் சந்திக்கும் தருணம், முழுவதும் வார்த்தைகளால் சொல்ல முடியாதது.திருவல்லிக்கேணி மேன்ஷன்:</description>
</news>
