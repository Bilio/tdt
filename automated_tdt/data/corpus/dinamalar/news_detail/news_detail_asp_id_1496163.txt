<news>
<headline>மனைவியை தீயிட்டு கொளுத்தி கணவர் தீக்குளித்து தற்கொலை</headline>
<description>
நகரி:போதையில் மனைவியை தீயிட்டு கொளுத்தி, அவரது கணவர் தீக்குளித்து தற்கொலை செய்து கொண்டார்.சித்துார் மாவட்டம்,  வடமால்பேட்டை அடுத்த, எஸ்.பி.ஆர்.புரம் கிராமத்தை சேர்ந்தவர்  பாப்பைய்யா, 50; கூலி தொழிலாளி. இவரது மனைவி மோகனா, 41.பாப்பைய்யாவுக்கு குடிப்பழக்கம் இருந்ததால், கணவன், மனைவி இடையே  அடிக்கடி தகராறு ஏற்பட்டு வந்ததாக கூறப்படுகிறது. இந்நிலையில் நேற்று முன்தினம்,  பாப்பைய்யா குடித்துவிட்டு வீட்டிற்கு வந்தார். இதற்கு, மோகனா எதிர்ப்பு  தெரிவித்து வசை பாட துவங்கினார். ஆத்திரமடைந்த பாப்பைய்யா, வீட்டில் இருந்த  மண்ணெண்ணெயை மோகனா மீது ஊற்றி, தீ வைத்து கொளுத்தினார். தொடர்ந்து, போதையில்  பாப்பைய்யா, மோகனாவை கட்டி பிடித்தார். இதில், பலத்த தீக்காயம் அடைந்த  மோகனா சம்பவ இடத்திலேயே இறந்தார். பாப்பைய்யா, புத்துார்  அரசு மருத்துவமனையில் சேர்க்கப்பட்டார். அங்கு அவர் இறந்தார்.வடமால்பேட்டை போலீசார் வழக்கு பதிந்து விசாரித்து வருகின்றனர்.</description>
</news>
