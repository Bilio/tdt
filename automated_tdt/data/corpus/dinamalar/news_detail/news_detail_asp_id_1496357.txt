<news>
<headline>அடுத்தவரின் மனைவியை அபகரித்ததாக அ.தி.மு.க., வேட்பாளருக்கு எதிராக துண்டு பிரசுரம்</headline>
<description>
திருவண்ணாமலை: குடும்ப பிரச்னையை தீர்த்து வைக்க பஞ்சாயத்துக்கு வந்தவரின் மனைவியை அபகரித்து, கணவனை விரட்டியடித்ததாக, அ.தி.மு.க., வேட்பாளருக்கு எதிராக, துண்டு பிரசுரம்,திருவண்ணாமலையில் வினியோகம் செய்யப்பட்டு வருகிறது.திருவண்ணாமலை, அ.தி.மு.க., வேட்பாளராக அறிவிக்கப்பட்டுள்ள ராஜனுக்கு, விஜயலட்சுமி, என்ற மனைவியும், கல்பனா, கலையரசி என்ற இரு மகள்களும், கார்த்தி என்ற மகனும் உள்ளனர். இவர் நடத்தி வரும், பி.வி.சி., பைப் கம்பெனி ஊழியர் சேகர். இவரது மனைவி கலைச்செல்வி, இவர்களுக்கு இரண்டு மகள்கள். இவர்களுக்குள் குடும்ப தகராறு ஏற்பட்டது. கடந்த, ஏழு ஆண்டுகளுக்கு முன், பிரச்னையை தீர்த்து வைக்க ராஜனிடம் கூறினர். அப்போது சேகரை அடித்து துரத்தி, கலைச்செல்வியை ராஜன் மனைவியாக்கி கொண்டதாக கூறப்படுகிறது. வேதனையடைந்த சேகரின் தாய் மங்கை, விஷம் குடித்து தற்கொலை செய்து கொண்டார். சேகர் மனைவியை பிரிந்த ஏக்கத்தில், மனநிலை பாதிக்கப்பட்டு, கிரிவலப்பாதை மற்றும் நகரில் சுற்றி திரிகிறார். சொந்த மனைவி விஜயலட்சுமியை பெருமாள்நகர் ராஜன் விரட்டியடித்ததாகவும் கூறப்படுகிறது. அரசியல் வாழ்க்கை பாதிக்கப்படும் என்பதால், அவரை சமாதானம் செய்து அழைத்து வந்து, இருவருடன் குடும்பம் நடத்தி வருவதாக கூறப்படுகிறது. சேகர் மனைவி கலைச்செல்வியை மனைவியாக அங்கீகரித்து, சேகருக்கு பிறந்த, இரண்டு மகள்களுக்கும், இவர்தான் தந்தை என, வாக்காளர் பட்டியல், ரேஷன் கார்டு மற்றும் பாஸ்போர்ட் ஆவணங்களில் குறிப்பிட்டுள்ளார். இவருக்கு, அ.தி.மு.க., தலைமை சீட் வழங்கியதற்கு எதிராக, துண்டு பிரசுரங்களை அச்சடித்து அ.தி.மு.க.,வினர் வினியோகித்து வருகின்றனர். வாட்ஸ் ஆப்பில் பரப்பியும் வருகின்றனர்.</description>
</news>
