<news>
<headline>'காதுல பூ சுற்றும் பேச்சு!'</headline>
<description>
திருச்சி: திருச்சியில், நேற்று, முன்னாள் தலைமை தேர்தல் கமிஷனர் கோபாலசாமி கூறியதாவது: சட்டசபை தேர்தலில், கட்சிகள் ஓட்டுக்கு பணம் கொடுப்பதை தடுக்க முடியாது. எல்லாரும் திருடனாக இருந்தால், ஒரு போலீஸ்காரரால், எப்படி தடுக்க முடியும்; 2009ல், திருமங்கலம் இடைத்தேர்தலில், முதன்முதலாக ஓட்டுக்கு பணம் கொடுத்தனர். அதை தொடர்ந்து செயல்படுத்தி வருகின்றனர். மக்கள் கேட்கின்றனர்; அரசியல்வாதிகள் கொடுக்கின்றனர். யாரை குறை சொல்ல முடியும்; பணம் கொடுக்கும் கட்சிகளும், வாங்கும் மக்களும் தான் இப்பிரச்னைக்கு காரணம். தேர்தலுக்கு முதல் நாள், 144 தடை உத்தரவு பிறப்பிப்பதால், பணம் பட்டுவாடா செய்து விடுகின்றனர் என்பது, காதுல பூ சுத்தும் பேச்சு. 144 போடாமல் இருந்தால், கட்சியினர் பணம் கொடுக்காமல் விட்டு விடுவார்களா? தேர்தலில் மாற்றம் கொண்டு வர, மக்களால் மட்டுமே முடியும். இவ்வாறு அவர் கூறினார்.</description>
</news>
