<news>
<headline>சுதந்திர தினத்தில் மதுவிலக்கு கொள்கை ஜெ., அறிவிப்பார் என்கிறார் கருணாநிதி</headline>
<description>
சென்னை:'சுதந்திர தினத்தன்று, மதுவிலக்கு கொள்கையை, முதல்வர் அறிவிப்பதை தவிர, அ.தி.மு.க., அரசுக்கு வேறு வழியில்லை' என, தி.மு.க., தலைவர் கருணாநிதியின் நேற்றைய அறிக்கை:'கூகுள்' நிறுவனத்தின் தலைமை செயல் அதிகாரி சுந்தர் பிச்சை, தமிழினத்தின் புகழை, மேலும் உயர்த்தும் வகையில், தன் பணியை தொடர, என் மனமார்ந்த வாழ்த்துக்கள். சுதந்திர தினத்தன்று மதுவிலக்கு கொள்கையை நடைமுறைப்படுத்துவது பற்றி, முதல்வர் அறிவிப்பதை தவிர, அ.தி.மு.க., அரசுக்கு வேறு வழியில்லை; அதை அறிவிப்பதிலிருந்து, அ.தி.மு.க., அரசு தப்ப முடியாது.பிரதமர் மோடியை, தன் வீட்டிற்கு அழைத்து, 21 பக்கங்கள் அடங்கிய கோரிக்கை மனுவை அளித்துள்ளார் முதல்வர் ஜெயலலிதா. பாவம், மேற்குவங்க முதல்வர் மம்தா; டில்லி சென்று, நாற்காலியின் முகப்பில் பணிவாக அமர்ந்தபடி, உதவி கோரியிருக்கிறார். தமிழகத்திற்கும், மேற்கு வங்கத்திற்கும், அதுதான் வித்தியாசம். 'அம்மாவின் சாதனையே சாதனை' என, அமைச்சர்கள் பதாதைகள் வைத்து மகிழலாம்.இவ்வாறு கருணாநிதி கூறியுள்ளார்.</description>
</news>
