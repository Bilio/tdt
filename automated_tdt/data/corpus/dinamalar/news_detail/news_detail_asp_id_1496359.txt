<news>
<headline>மாமியாரை மண் வெட்டியால் வெட்டிய மாப்பிள்ளை கைது</headline>
<description>
திருவண்ணாமலை: செங்கம் அருகே மாமியாரை மண்வெட்டியால் வெட்டிய மாப்பிள்ளையை போலீசார் கைது செய்தனர்.திருவண்ணாமலை மாவட்டம், செங்கம் அருகே புதுப்பாளையம் கிராமத்தைச் சேர்ந்தவர் பிரபு, 37, கூலி தொழிலாளி. மனைவி நிர்மலா, 34. இவர் அடிக்கடி மொபைல்போனில் யாருடனோ பேசி வந்தார்.  இதனால் சந்தேகமடைந்த பிரபு, யாரிடம் பேசுகிறாய் என மனைவியிடம் கேட்டார். இதில், இருவருக்குமிடையே தகராறு ஏற்பட்டது. ஆத்திரமடைந்த பிரபு, மண்வெட்டியால் மனைவியை தாக்க முயன்றார். அப்போது, அவர் அங்கிருந்து தப்பியோடியதால் எதிர்பாராமல் அருகே நின்ற நிர்மலாவின் தாய் நீலாவதி மீது மண்வெட்டி வெட்டியது. இதில் படுகாயமடைந்த அவரை மீட்டு, அங்கிருந்த ஆரம்ப சுகாதார நிலையத்தில் சேர்த்தனர். இதுகுறித்து, புதுப்பாளையம் போலீசார் விசாரித்து, பிரபுவை கைது செய்தனர்.</description>
</news>
