<news>
<headline>தடுக்கி விழுந்த முதியவர்; மூச்சுமுட்டி பரிதாப பலி</headline>
<description>
வேலாயுதம்பாளையம்: தடுக்கி விழுந்த முதியவர் வாங்கல் அருகே மூச்சுமுட்டி இறந்தார். கரூர் பஞ்சாயத்து யூனியனுக்கு உட்பட்ட வாங்கல் அருகே வள்ளியப்பம்பாளையம் பகுதியைச் சேர்ந்த விவசாயி மணிகண்டீஸ்வரர், 60. இவர் நேற்று முன்தினம் இரவு மண்மங்கலம், அண்ணாநகர் அருகே நடந்து சென்று கொண்டிருந்தார். அப்போது அவர் கல்தடுக்கி குப்புற விழுந்தார். பேச்சுமூச்சு இல்லாமல் சம்பவ இடத்திலேயே பரிதாபமாக இறந்தார். பொதுமக்கள் கொடுத்த தகவலின்படி, வாங்கல் போலீஸ் இன்ஸ்பெக்டர் பிருத்திவிராஜ் வழக்கு பதிவு செய்து விசாரித்து வருகிறார்.</description>
</news>
