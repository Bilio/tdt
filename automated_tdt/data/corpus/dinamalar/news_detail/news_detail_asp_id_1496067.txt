<news>
<headline>டீ கடை பெஞ்ச்</headline>
<description>
நடிகர் சங்க நிர்வாகிகளுக்கு வாய்ப்பூட்டு!அ.தி.மு.க.,  வேட்பாளர் பட்டியல் வெளியிடப் போற தகவல், முன்னாடியே அறிவாலயம் தரப்புக்கு தெரிஞ்சிடுச்சுங்க... என்ற  பரபரப்பு தகவலுடன், பெஞ்சில் பேச்சை ஆரம்பித்தார் அந்தோணிசாமி.போயஸ் கார்டன் இரும்புக் கோட்டையாச்சே பா... என,சந்தேகத்தை கிளப்பினார் அன்வர்பாய்.அ.தி.மு.க., தரப்புல எடுக்கிற முடிவு கள், உடனுக்குடனே தி.மு.க., தரப்புக்கு போயிடுதுங்க... அ.தி.மு.க., வேட்பாளர் பட்டியல், 4ம் தேதி  மதியம், 12:15 மணிக்கு வெளியாச்சு... ஆனா, இந்த பட்டியல், அன்னைக்கு காலையில, 7:00 மணிக்கே அறிவாலயத்துக்கு போயிடுச்சுங்க... இது பத்தி, கார்டனுக்கும் தெரிய  வந்திருக்கு... கறுப்பு ஆடு யார்னு விசாரணை நடத்திட்டு இருக்காங்க... என, முடித்தார் அந்தோணிசாமி.வேட்பாளர் பட்டியல் சம்பந்தமா நானும் ஒரு தகவல் சொல்றேன் ஓய்... என, விவாதத்தில் குதித்த குப்பண்ணாவே தொடர்ந்தார்...அ.தி.மு.க.,வுல அறிவிக்கப்பட்ட வேட்பாளர்களை அதிரடியா மாத்திண்டு இருக்கால்லியோ... சென்னையில, நாலு மாவட்டச்  செயலர்கள்ல, மூணு பேருக்கு, சீட் கொடுத்துண்டு, தென் சென்னை வடக்கு மாவட்டச் செயலர், தி.நகர் சத்யாவை மட்டும் திராட்டுல  விட்டுண்டா...உடனே, அவர் கார்டன் கதவுகளை தட்டியிருக்கார்...அதனால, சரஸ்வதியை நீக்கிட்டு, சத்யாவை சேர்த்துட்டா... அதே மாதிரி, சசிகலா ஆதரவாளர் எஸ்.காமராஜுக்கு, சீட்  கிடைக்கலைன்னு நேத்து பேசினோமே... அவருக்கும், இப்ப, சீட் கொடுத்துட்டா ஓய்... அதிரடி மாற்றங்கள், வேட்புமனு தாக்கல் பண்ற  வரைக்கும் தொடருமாம் ஓய்... என, முடித்தார் குப்பண்ணா.போட்டி முடியும் வரை, யாரும் பேசக்கூடாதுன்னு கட்டுப்பாடு போட்டிருக்காவ வே... என, கடைசி மேட்டருக்கு வந்தார் பெரியசாமி  அண்ணாச்சி.என்ன போட்டிங்க... என்றார் அந்தோணிசாமி.நடிகர்  சங்கத்துக்கு புது கட்டடம் கட்டுறதுக்காக, நிதி திரட்ட, சென்னையில, 17ம் தேதி  நட்சத்திர கிரிக்கெட் போட்டி நடத்த  போறாங்கல்லா... போட்டியை  அஜித் உட்பட  சில நடிகர்கள் புறக்கணிக்கிறதா,செய்திகள்வெளியாச்சு வே...அதோட, டிக்கெட் கட்டணம் அதிகம்னும் ரசிகர்கள் புலம்புறதா தகவல்கள் வெளியாச்சு... இதனால, நடிகர் சங்க நிர்வாகிகள்,டென்ஷன் ஆகிட்டாவ...உடனே சிலர், நாம பத்திரிகையாளர்களை சந்திச்சு, இதுக்கு விளக்கம் கொடுக்கணும்னு உணர்ச்சிவசப்பட்டிருக்காவ...ஆனா, மூத்த நிர்வாகிகள் தலையிட்டு, மீடியாக்கள்ல என்ன செய்தி வந்தாலும், யாரும் அவங்களிடம் விளக்கம் தர்றோம்னு பேசிட  வேண்டாம்... கிரிக்கெட் போட்டி நடந்து முடியுற வரைக்கும் எல்லாரும் வாய்ப்பூட்டு போட்டுக்கணும்னு உத்தரவு போட்டுட்டாவ வே...  என, அண்ணாச்சி முடிக்கவும், பெரியவர் கள் வேறு விஷயங்களை பேச துவங்கினர்.</description>
</news>
