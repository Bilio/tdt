<news>
<headline>மருத்துவர் இல்லாத கால்நடை மருந்தகம்</headline>
<description>
தர்மபுரி: தர்மபுரி அடுத்த செம்மாண்ட குப்பம் மற்றும் அதை ஒட்டியுள்ள பகுதிகளில், விவசாயிகள் அதிகளவில் மாடு, ஆடு உள்ளிட்ட கால்நடைகளை வளர்த்து வருகின்றனர். ஆனாலும், இப்பகுதியில் கால்நடை மருந்தகம் இல்லாததால், இப்பகுதி கால்நடை வளர்ப்போர், மிகவும் சிரமம் அடைந்து வந்தனர். செம்மாண்டகுப்பம் மற்றும் அதன் அருகே உள்ள கால்நடை வளர்ப்போரின் தொடர் வேண்டுகோளை அடுத்து, கடந்த, டிசம்பர் மாதம், செம்மாண்ட குப்பத்துக்கு புதிய கால்நடை மருந்தகத்தை அரசு அறிவித்தது. ஆனால், இதுவரை இந்த மருந்தகத்துக்கு கால்நடை மருத்துவர் நியமிக்க, தமிழக அரசு நடவடிக்கை எடுக்க வில்லை.</description>
</news>
