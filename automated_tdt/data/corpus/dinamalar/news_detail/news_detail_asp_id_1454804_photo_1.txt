<news>
<headline>133 ஏக்கர் பரப்பு அணைக்கட்டு தாங்கல் ஏரியை காணோம்</headline>
<description>
சென்னையின் மையப்பகுதியில் உள்ள, தற்போதும் உயிரை கையில் பிடித்து தவித்து வரும், வேளச்சேரி ஏரி, கொளத்துார் ஏரி, சேத்துப்பட்டு ஏரி போன்ற ஏரிகளில் கூட, ஆக்கிரமிப்புக்கள் போக சில ஏக்கர் அல்லது சில கிரவுண்டு பரப்பில் தண்ணீர் தேங்கி இருப்பதை இப்போதும் காணலாம்.ஆனால், வெள்ளத்தில் மூழ்கி, பெரும் பாதிப்படைந்த வரதராஜபுரம் ஊராட்சி யில், 133 ஏக்கர் பரப்பளவில் இருந்த ஒரு ஏரி, தற்போது இருந்த சுவடே தெரியாத அளவிற்கு முழுமையாக மாயமாகி உள்ளது.அரசியல்வாதிகள், ரவுடிகள் கூட்டணிநமது நிருபர் குழுவின் கள ஆய்வில் தெரியவந்த உண்மைகள் குறித்த விவரம்:வரதராஜபுரம் ஊராட்சியின் நிலபரப்பு ஆறு பகுதிகளாக பிரிந்து காணப்படுகிறது. அவற்றில், மண்ணிவாக்கம், கரசங்கால், முடிச்சூர் ஊராட்சிகளின் எல்லையில், மண்ணிவாக்கம் அருகே அடையாற்றை ஒட்டி, ஒரு பிரிவு நிலப்பரப்பு உள்ளது. அந்த நிலபரப்பில் பெரும்பகுதி, கடந்த 20 ஆண்டுகளுக்கு முன் விவசாய நிலமாக இருந்தது.</description>
</news>
