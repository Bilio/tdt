<news>
<headline>கனவுகளைக் கைப்பற்றுவோம் - 13</headline>
<description>
தொழிற்சாலைகள் தொடங்குவது , புதிய வியாபாரம் ஆரம்பிப்பது , பங்கு சந்தைகளில் முதலீடு செய்வது என்று பிசினஸில் பல  வகை உண்டு ..எந்த ஒரு வெற்றிகரமான பிசினஸும் சின்ன ஐடியாவில் தான் ஆரம்பமாகிறது அதற்கு நம் திறமை என்ன என்பதையும் அதை புத்திசாலித்தனமாக எவ்வாறு பயன்படுத்துவது என்பதையும் அறிந்து கொண்டால் போதும்..தங்கம் , கண்ணு என்று நமக்கு பிடித்தமானவர்களை கொஞ்சுகின்றோம்... தங்கம்மாள் , தங்கப்பன் என்று நம் குழந்தைகளுக்கு பெயர் வைத்து மகிழ்கின்றோம்... ஒரே தங்கம் மயமா இருக்குன்னு பார்க்கின்றீர்களா? ஆமாங்க, நீங்க நினைத்து சரி தான் இன்று எல்லோரும் விரும்பும் தங்கமான தொழிலை குறித்து பார்க்க போகின்றோம்..மனிதனின் உள்ளத்தைப் பற்றிக் கொண்ட தங்கத்தின் மோகம் உலகப் பொருளாதாரத் தத்துவத்தையும் பற்றிக் கொண்டு விட்டது, உலக நாடுகளிடையே வாணிக பரிமாற்றம் , கடன் தீர்வை , போர்முறை நஷ்ட ஈடு ,  மற்றும்  பொருளாதாரப் பலப்பரீட்சைக்கும் பயன்படுவது தங்க சேமிப்பின் வலிமையேயாகும். சர்வதேசப் பொருளாதாரப் பரிமாற்றங்கள் தங்க நாணயத்தின் மூலம் நடைபெறுகின்றன.உலக பொருளாதார வலிமை அவைகள் சேமித்து வைத்துள்ள தங்கத்தின் மதிப்பை பொருத்ததாகும் .  நம் நாட்டு மக்கள் தங்க நகைகள் அணிவதில் மிகுந்த விருப்பமுடையவர்கள். காதில் தங்க நகை அணிவதற்காகக் காதணி விழா என்னும் விழாவையே நடத்துகிறோம். மேலும் பூப்பு நன்னீராட்டு, திருமணம், வளைகாப்பு என ஒவ்வொரு விழாவிலும் தங்க நகைகளே சிறப்பிடம் பெறுகின்றன.ஒரு அவுன்ஸ் தங்கத்தைப் பெற மூன்று டன் தாதுப் பொருட்களை சுத்தம் செய்ய வேண்டியுள்ளது, நைட்ரிக் அமிலம் மற்றும் ஹைட்ரோக்ளோரிக் அமிலக் கலப்பைத் தவிர மற்ற எப்பொருளாலும் அழிக்க முடியாத தங்கத்தை ஒளிவீசும் வைகறை என்ற பொருள்பட ஆறாம் என லத்தீன் மொழியில் வழங்கப்பட்டது . தங்கத்திற்கு AU என்பது ரசாயினக் குறியாகும் .உலோகங்கள் அனைத்திலும் மிகச் சிறந்ததான தங்கத்தின் நிறத்தைப் போன்று பளபளப்பு வேறு எவ்வித உலோகக் கலப்பிலும் ஏற்ப்படுவதில்லை , தங்கம் ஒளி குன்றுவதில்லை , கரை பிடிப்பதில்லை , எவ்வித சக்தியையும் முழு அளவில் ஏற்கும் தன்மையுடையது. எவ்வித வடிவிலும் வடித்தெடுக்க உகந்தது.ஒரு மில்லி மீட்டரில் பத்தாயிரத்தில் ஒரு பங்கு கனமுள்ள தகடாக வடித்தால் ஒரு கிராம் தங்கத்தில் 5800 சதுர சென்டிமீட்டர் தங்கத் தகட்டைப் பரப்பலாம் , அதே அளவு தங்கத்தில் 2300 மீட்டர் நீளமுள்ள மிக மெல்லிய தகடுகளும் , இழைகளும் சிற்பங்களுக்கும் பொன்னாடைகளுக்கும் விவிலிய நூல் காலத்தில் கூடப் பயன்பட்டன ..தங்கத்தின் நிலையான தன்மையும் , நிறம் மங்காத இயல்பும் , காற்றின் ஈரத்தாலும் வலிவுமிக்க வேதியல் பொருட்களாலும் சிதையாத தன்மையும் தங்கத்தை விலையுயர்ந்த பொருளாக மதிப்பிடச் செய்கிறது , நகைகள், நாணயங்கள் செய்யும் தொழிலும் , பல்கட்டும் தொழிலும் வேதியல் தொழிலும் தங்கம் பயன்படுகிறது  மிக மெல்லிய தங்கத் தகட்டில் ஊடுருவும் ஒளிக்கதிர் மென்பச்சை நிறமாக உள்ளதால் நவீன ஒளிக்கதிர் ஆராய்ச்சியில் வடிகட்டும் சாதனமாக தங்கத்தகடு பயன்படுத்தப்பட்டு , கண்ணுக்கு புலப்படாத இன்ப்ரா சிவப்பு ஒளிக்கதிரை உபயோகிக்க வகை செய்கின்றது . பூமியை தவிர செவ்வாய் , புதன்  மற்றும் வெள்ளி ஆகிய கிரகங்களில் தங்கம் இருப்பதாக கருதப்படுகின்றது.மண்ணிலிருந்து எடுக்கப்பட்ட தங்க கனிமத்திலிருந்து தங்கத்தை பிரிக்கும் பொழுது நமக்கும் கிடைக்கும் சுத்த தங்கத்தின் தூய்மை 100 சதவீதம் துகள்களாக கிடைக்கின்றது . இதை உருக்கும் பொழுது காற்றில் கலந்துள்ள தனிமங்களில் ஒன்றை ஈர்த்துக் கொண்டு கெட்டி தன்மையை அடைகிறது . இதை பரிசோதித்து பார்க்கும் பொழுது 100 சதவிகித தங்கம் 99.99 சதவிகிதமாக கிடைக்கிறது . இதை அடிப்படையாக கொண்டு தூய்மையை அளவிடும் முறையில் முன் காலத்தில் 24 பாகங்களாக பிரித்தனர். முன் காலத்தில் வணிகம் நடக்கும் பொழுது ஒரு முறை ஒரு நாட்டிலிருந்து இன்னொரு நாட்டிற்கு பண்டமாற்று முறையில் கப்பலில் வணிகம் நடந்தது அப்போது ஒரு நாட்டில் ஒரு பொருளை கொடுத்து விட்டு அதற்கு ஈடாக தங்கத்தை பரிமாற்றம் செய்தனர் ..அதே கப்பலில் வாங்கின தங்கத்தில் சிறிதளவு எடுத்து தரத்தை பிரித்துப் பார்த்து அதன் தரத்தின் படி 24 அடுக்குகள் -ரேக் கொண்ட அடுக்குகளில் பிரித்து வைத்தனர். காலப்போக்கில் ரேக் என்பது கேரட்டாக  உருமாறியது  சாதரணமாக மக்கள் தங்க நகைகள் வாங்கும் பொழுது நகைக்கான குறிப்பிட்ட தொகையை கொடுத்து வாங்குகிறோம் , அதே நகையில் தரத்திற்கான முத்திரை , விற்பனையாளரின் முத்திரை அனைத்தும் இருப்பதை காணலாம் இருந்தாலும் அந்த முத்திரையானது தரத்திற்கு பூர்ண உத்திரவாதம் தருமென்று கூற இயலாது .மக்கள் தரக்குறைவான நகைகள் வாங்கி ஏமாறாமல் இருப்பதற்கும் , வியாபாரிகள் தரக்குறைவான நகைகள் விற்பனை செய்யாமல் இருப்பதற்கும் அரசாங்கத்தால் அங்கீகரிக்கப்பட்ட தர நிர்ணயதலங்களில் இருந்து உலோக நகைகளுக்கு குறிப்பிட்ட தரத்திற்கான  உத்திரவாத முத்திரையை அந்த நகைகளில் பாதிப்பதாகும் . இதை தான் ஆங்கிலத்தில் Hall Marking என்கின்றோம்..இந்திய நாட்டில் தங்கம் மற்றும் தங்க நகைகளின் தரத்தை நிர்ணயித்து BIS CERTIFICATION FOR HALL MARKING OF GOLD JEWELLERY - BIS எனப் பெயரிட்டுள்ளது இத்தகைய சிறப்புமிக்க இத்தொழிலில் தொழில்கள் கொட்டிக் கிடக்கின்றது..அனுபவ வாயிலாக இத்தொழிலை மேற்கொண்டு வருபவர்களும் புதிய தொழில் நுட்பங்களை பயன்படுத்தும் காலக்கட்டாயம் எழுந்திருக்கின்றது. பல்வேறு தொழில் நுட்பங்கள் , வெளிநாட்டு சந்தையின் போட்டிகள், புதுவடிவு நகைகள், நெருக்கடிகளுக்கு சிக்கித் தவிக்கும் தங்க நகைத் தொழிலாளர்கள் அவற்றை மீறி தங்கள் கால்களை உறுதியாக ஊன்றி வளர்ச்சி பாதையில் நடை போடுவதற்கும், புதிதாக இந்த தொழிலை செய்ய நினைப்பவர்களுக்கும் தன்னம்பிக்கையுடன் தடைகளை தாண்ட , மக்களின் தேவை அறிந்து அதற்கு ஏற்றவாறு தங்க நகைகளை உருவாக்கி பல்நோக்கு முறையில் சிறந்த சந்தைப்படுத்துதல் உத்திகளை கையாளும் தொழில் முனைவோராக உருவாக்கிட இந்திய அரசின் தேசிய திறன் மேம்பாட்டுக்கழகம் மற்றும் இந்திய இயற்கை கல் மற்றும் ஆபரண செய்திதிறன் கூட்டமைப்பு உடன் இணைந்து கீழ்க்கண்ட பயிற்சிகளை இலவசமாக கொடுத்து வருகின்றது..1. வார்ப்பு இயந்திரம் கையாளுதல்  2. நகை உற்பத்தி பயிற்சி 3. கற்கள் பதிக்கும் பயிற்சி  4. நகை வடிவமைப்பு பயிற்சி  5. மதிப்பீட்டாளர்  பயிற்சி  6. நகை விற்பனைப் பயிற்சி பயிற்சி மற்றும் தங்க தொழில்கள் குறித்த சந்தேகங்களுக்கு 9842073219, 9842195644, இந்த எண்களை தொடர்புக் கொள்ளுங்கள்...- ரோஸலின் -</description>
</news>
