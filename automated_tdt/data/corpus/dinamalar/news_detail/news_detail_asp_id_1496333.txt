<news>
<headline>ஏரியில் கட்டட கழிவு: தடுக்க நடவடிக்கை தேவை</headline>
<description>
ஓசூர்: ஓசூர்-கிருஷ்ணகிரி தேசிய நெடுஞ்சாலையில் உள்ள அலசநத்தம் பிரிவு சாலையில், வெங்கடேஷ் நகர் ஏரி உள்ளது. இதன் நீர்வரத்து கால்வாய்கள் ஆக்கிரமிப்பு செய்யப்பட்டுள்ளதால், கடந்த பல ஆண்டுகளாக ஏரி நிரம்பாமல் உள்ளது. இந்நிலையில் கட்டட கழிவுகள் ஏரியில் கொட்டப்பட்டு வருவதால், ஏரியின் பரப்பு சுருங்கி வருகிறது. பொதுப்பணித்துறை அதிகாரிகள் தக்க நடவடிக்கை எடுத்து, கட்டட கழிவு கொட்டுவதை தடுக்க வேண்டும் என, அப்பகுதி பொதுமக்கள் கோரிக்கை விடுத்து வருகின்றனர். ஆனால் அதிகாரிகள் அலட்சியமாக இருப்பதால், பொதுமக்கள் அதிருப்தி அடைந்துள்ளனர்.</description>
</news>
