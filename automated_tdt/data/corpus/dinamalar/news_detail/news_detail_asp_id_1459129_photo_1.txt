<news>
<headline>சென்னை லண்டன்'ஸ் கேக்</headline>
<description>
தன் காலை நேரத்து கடமைகளில் ஒன்றாய், ஆங்கில நாளிதழை மேய்ந்து கொண்டிருந்த ஓய்வு பெற்ற பேராசிரியரான என் தாய் மாமா, திடீரென தன் வயது மறந்து குழந்தையாகி துள்ளி குதித்தார். 'டேய் மருமகனே, கிளம்புடா கேக் வேட்டைக்குப் போகலாம்' என்றபடி ஆழ்வார்பேட்டையை நோக்கி கிளம்பினார். 'புதுசா திறந்திருக்கிற ஒரு கேக் கிடையோட விளம்பரம் பார்த்தேன்; அதுல என்னோட பேவரிட் கேக்கும் இருந்துச்சுடா' சொல்லியபடியே நடந்த மாமாவின் நடையில் இதுவரை நான் பார்த்திராத வேகம்!'அர்ச்சூஸ் கேக் ஷாப்'பிற்குள் நுழைந்ததும், 'லண்டன்'ஸ் பேவரிட் புரூட் கேக் ப்ளீஸ் என்ற மாமாவின் மிடுக்கு ஆங்கிலம் கேட்டவுடனேயே, எங்கள் முன்னால் பிரசன்னமாகியது, பிளம் கேக். 'என்னடா மாப்ளே, பிளம் கேக்குக்கா இந்த அலப்பறைங்கிற மாதிரி பார்க்குறே; ஒரு உணவு கால ஓட்டத்தோட கலந்து எப்படி தன்னை மாத்திக்குதுங்கிறதுக்கு இந்த கேக் ஒரு சாட்சி. ஆரம்பத்துல மாதுளை விதை, உலர் பழங்கள் கொண்டு தயாரிக்கப்பட்ட இந்த கேக், போகப்போக, தேன், சர்க்கரை, வெண்ணெய், ஒலின் சேர்த்து ருசியில மெருகேறிடுச்சு! இந்த கேக்கோட செய்முறை, லண்டன்ல உருவானது. அந்த அடிப்டையில கேக்கை தயார் பண்ணிட்டு, அதுல ஒயின் ஊத்தி, வாரக்கணக்குல ஊற வைப்பாங்க. இந்த முறைக்கு, 'மேக் அண்ட் மெச்சூர்'ன்னு பேரு. ம்ம்ம்... சாப்பிடு' மாமா சொன்ன நொடியில, என் நாவில் விழுந்தது முதல் துண்டு கேக்!லண்டன்'ஸ் பேவரிட் புரூட் கேக்: இரண்டு, மூன்று நாட்கள் ஊறி நொதித்துப் போன உலர் பழங்களுடன் நெய், சர்க்கரை, முட்டை, கேக் பிளேவர் சேர்த்து பிசைந்து, இரண்டரை மணி நேரம் ஓவனில் வைத்து, கேக் தயாரிக்க வேண்டும். இதனுடன் ஒயின் சேர்த்து, ஒரு வாரம் ஊற வைத்து எடுக்க, 'லண்டன்'ஸ் பேவரிட் புரூட் கேக்' தயார்.ருசியின் ரகசியம்!: 'கேக் தயாரித்த பின் ஒயினில் ஊற வைப்பதால், எப்போதும் ஈரப்பதத்துடன் கேக் இருப்பதோடு, பல மாதங்களுக்கு கெட்டுப் போகாமலும், தனிச்சுவையுடனும் இருக்கும்' என்கிறார் கடையின் உரிமையாளர் அர்ச்சனா.என்ன விலை?: 'ஒரு மாதம் வரை கெடாது' எனும் உத்தரவாதத்துடன், 300 கிராம் எடையுள்ள பேக், 400 ரூபாய்; 450 கிராம், 500 ரூபாய்.சோத்து மூட்டை: சின்ன வயசுல, மாமா வீட்டுல கிறிஸ்துமஸுக்கு, 'பிளம் கேக்' சாப்பிட்டிருக்கேன். அதைவிட, இந்த 'புரூட் கேக்' இன்னும் சுவையாவும், மென்மையாவும் இருந்துச்சு! ஒவ்வொரு கடியிலேயும், பல்லிடுக்குகள்ல சிக்குன உலர் பழங்கள், செம ருசி! வாரக்கணக்குல ஒயின்ல ஊறி, இலவம் பஞ்சு மென்மைக்கு மாறியிருந்த கேக், அடி நாக்கு வரைக்கும் சும்மா 'சுர்ர்ர்..'ன்னு இறங்கிறப்போ, செம சுகம்! 'இன்னும் கொஞ்சம்டா'ன்னு மனசு கெஞ்சினாலும், விலையை பார்த்தவுடனே, நாக்கு உள்ளே போயிடுச்சு. ஆனாலும், என் ஜொள் தாகத்தை புரிஞ்சுக்கிட்ட மாமா, இன்னொரு கேக் ஆர்டர் பண்ணினார். அதையும், ரெண்டு பேரும் சரிசமமா பங்கு போட்டுக்கிட்டோம்!இடம்: அர்ச்சூஸ் கேக் ஷாப், ஆலிவர் சாலை, ஆழ்வார்பேட்டை, சென்னை.போன்: 80985 73635நேரம்: காலை 9:00 - இரவு 9:00 மணி</description>
</news>
