<news>
<headline>இசையும் சட்டம் 4</headline>
<description>
புத்தாண்டு நல் வாழ்த்துகள். இந்த புத்தாண்டின் முதல் கட்டுரை இது. ம்யுசிக் சீசன் சிறப்புக் கட்டுரையின் கடைசி கட்டுரை இது. மேற்கத்திய இசையில், மற்றும் பல செவ்விசை வகைகளில் (Classical Music) இசை இயற்றப்பட்டதுமே அது எதாவது வகையில் பதியப்பட்டு விடுகிறது. அதாவது இதன் இசை இன்னார் இயற்றியது; அதற்கு (வார்த்தைகள் இருப்பின்) பாடல் வரிகள் இன்னார்;இந்த இடத்தில் இந்த இசைக்கருவி பயன்படுத்தப்பட வேண்டும்;இப்ப்டியான பலதகவல்களுடன் அந்த இசையானது ஒரு சர்ச்சுடனோ, அரசின் பதிவிலோ பதியப்பட்டு விடும். ஆக எத்தனை வருடங்கள் கழித்து பார்த்தாலும் அந்த பாடல் குறித்த அனைத்து தகவல்களையுமே பெற முடியும். இந்திய இசை பெரும்பாகும் பக்தி சார்ந்ததாகவே இருப்பதால், பாடல்களைப் பதிவதும் அதை உரிமை கொள்வதும் 'எதையும் உரிமை கொள்வதே தேவையற்றது' எனும் தத்துவத்தைப் பேசும் இந்திய இசை சார்ந்தவர்களால் பதிவு என்பதே ஏற்கப்படாத ஒன்றாகவே இருந்தது.இந்திய இசையில் பாடலுக்கான வார்த்தைகளை ஒருவரும், இசையை வேறொருவரும் செய்வதே பொதுவில் இருந்தது. அல்லது எழுதியவர் இறைவனுக்காக மட்டுமே பாடல் எழுதுவதால் அவர் பாடுவதை வார்த்தைகளை ஒருவரும், அதன் இசையை ஒருவரும் உடனுக்குடன் எழுதிக் கொள்வதும் நடந்திருக்கிறது.இந்திய இசையைப் பொறுத்தவரை உதாரணமாக தியாகராஜர் இயற்றிய பாடல்கள் எல்லாமே அவரால் பக்திக்காக பஜனை சம்ப்ரதாயத்தில் பாடப்பட்டவையே. அவற்றை அவரின் மாணக்கர்களான பட்டணம் சுப்ரமணிய ஐயரும் மற்றவர்களும் சேர்ந்து எழுதி வைத்துக் கொண்டார்கள். அதே போல, தியாகராஜர் எழுதிய பாடல்களை இன்ன வரிசையில் இணைத்தால் அது ஒரு கதை போல வருகிறது என உணர்ந்து ”நெளக சரித்ரம்' என அவற்றை அந்த வரிசையில் ஒழுங்குபடுத்தி, அதை ஒரு கதைப்பாடல் போல கம்பைல் செய்தது தியாகராஜர் அவர்களின் மாணவர்கள் என்றும் குறிப்பாக வாலாஜாப்பேட்டை வெங்கட்ரமண பாகவதர் என்றும் ஒரு கருத்து உண்டு.இந்த இசை வெளி நாடுகளைப் போல பதியும் பழக்கம் இருந்திருந்தால், பாடல் வரிகள் 'நெளக சரித்ரம்' பாடல்கள் இயற்றியது தியாக்ராஜர் எனவும், நெளகசரித்ரம் ஒழுங்கமைத்தவர் (compiled by) என வாலாஜாபேட்டை வெங்கட்ரமண பாகவதர் எனவும் சொல்லப்பட்டிருந்திருக்கும்.மேலும் கர்நாடக இசையில் அன்று பாடிய பாடல்களை அதே ராகத்தில் பாடப்படும் பாடல்கள் கூட அதே மெட்டமைப்பில் இன்று பாடப்படுகின்றன எனச் சொல்ல முடியாது.மேலும் இன்றும் கூட ஒரு பாடலில் அடிப்படை ராகக்கட்டமைப்பு ஒரு பாடகரால் உள்வாங்கப்பட்டு பின் அவரது இசைத்திறனுக்கேற்ப இசைக்கப்படுகிறது. On the spot இசை விரிவாக்கப்படுகிறது,. அதன் பெயர்தான் ராகம், சங்கதி, நிரவல், ஸ்வரம்..பெரிய சாமித் தூரன் பல பாடல்களைப் புனைந்தவர். அதாவது பலபாடல்களுக்கு வரியமைத்தவர். ஆனால் இவர் இசை அமைக்கவில்லை இன்ன ராகத்தில் அமைந்தால் நன்றாக இருக்கும் என குறிப்பிட்டு பின் அதை இசைஞர்களான சிவராம க்ருஷ்ண ஐயர், கே.வி நாராயண சாமி,. டி. கே. கோவிந்த ராவ், டி.வி.சங்கர நாராயணன் ஆகியோரைக் கொண்டு இசை அமைக்கச் செய்தார். ஆக பெரியசாமித் தூரனின் பாடல்களின் பாடல் வரிகள் அவருடையது, இசை வேறொருவருடையது. அதே போல, திருப்புகழில் அருண கிரி நாதர் வெவ்வேறு சந்தங்களில் (108)பாடல்கள் இயற்றியுள்ளார். சந்தம் எனும் கான்ஸப்ட் ஏற்கனவே இருந்த ஒன்று அதில் இந்த 108 சந்தங்களில் இவரே முதலாகப் பாடல் இயற்றியுள்ளார். ஆனால் அதன் பின் அதே 108 சந்தங்களில் காசிம் புலவரும் பாடல்கள் இயற்றியுள்ளார். அருணகிரி நாதர் 'முத்தைத்தரு' என ஆரம்பித்த அதே சந்தத்தில் காசிம் புலவர் “முத்துத்தறு” எனும் ஆரம்பத்தைக் கொண்டு பாடல்கள் புனைந்துள்ளார். இதை நாம் இன்ஸ்பிரேஷன் எனக் கொள்ளலாமே தவிர காபி என்க முடியாதல்லவா? மேலும், இந்திய இசையைப் பொறுத்தவரை பாடல் வரிகளில் இயற்றியவர் தன் பெயரையும் இணைப்பது அந்தப்பாடல்வரிகளுக்கு உரிமை கொள்ளும் முயற்சியாக நினைக்கலாம். ஆனால் இங்கே பக்திப் பாடல்கள் என்பதால், அந்தப் பெயர்கள் இறைவன் பெயராகவே இருப்பதால் அதை என்ன பொருளில் எடுப்பது என்பதில் குழப்பமே மிஞ்சுகிறது. அல்லவா?இதுவும் போக பாசிங் ஆஃப் என்பதும் நடக்கிறது இங்கே. அதாவது தான் தயாரித்த பொருளை விற்பனையாக வேண்டி ஏற்கனவே பிரபலமான தயாரிப்புப் பொருளாகச் சொல்லி விற்பது. மற்ற வியாபாரங்களில் அப்படி விற்பது பண லாபத்திற்காகவே. ஆனால், இங்கே பக்தி எனும் காரணத்தினால். ஒருவரின் பாடல்கள் பிரபலம் ஆனால்  மற்றவர் தன்னுடைய பாடலை அந்தப் பிரபலர் இயற்றியது எனப் பிரபலப்படுத்துவதும் இங்கே உண்டு. கர்னாடக இசையில் பிரபலமான வாகேயகாரர்களின் பாடல்களில் ஒரு சில அவர்களால் இயற்றப்படாதது என அதன் வரி அமைப்பு வாக்கிய அமைப்புகளை வைத்து கண்டுபிடிக்க முடிகிறது என்றாலும் இது போன்ற பிழைகள் எல்லாமே அவற்றை பதிவுசெய்திருந்தால் ஒரு வேளை இது போன்ற பிரச்சனைகள் வந்திருக்கது. ஆனால் இந்தியர்கள் தனிஉரிமை கோரும் மனநிலையற்றவர்கள். மேலும், இந்தியக் கலைகள் என்பதே பல நூற்றாண்டுகளுக்கு முந்தைய பெரும் வரலாறு கொண்டவை. ஆனால் பல பிற நாட்டு இசை என்பது பதியப்பட்டு விடுவதால் அவர்களோடு இசை விற்பனை செய்யும் நாமும் இதை ஒட்டி நம் இசையைப் பதிந்து கொள்ள வேண்டிய கட்டாயத்தில் இருக்கிறோம். அல்லது நம்முடைய இசையோ, மற்ற கலைப்படைப்புகளோ களவு போகவே அதிக வாய்ப்புள்ளது்இந்திய இசை, மற்றும் உலக இசையின் பதிப்புரிமை பற்றி சொல்லச்சொல்ல தகவல்கள் குவிந்து கொண்டேதான் இருக்கும். இந்ததுறையை வாசகர்களுக்கு அறிமுகப்படுத்தும் முயற்சியே இந்தக் கட்டுரை.-ஹன்ஸா</description>
</news>
