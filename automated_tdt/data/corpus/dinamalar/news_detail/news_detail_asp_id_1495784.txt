<news>
<headline>வட சென்னை மின் நிலையத்தில் அலட்சியத்தால் தொடர் பழுது</headline>
<description>
'வட சென்னை மின் நிலையத்தில், அடிக்கடி பழுது ஏற்படுவதற்கு, அதிகாரிகளின் அலட்சியமே காரணம்' என, புகார் எழுந்துள்ளது. மூன்று அலகுகள்திருவள்ளூர் மாவட்டம், அத்திப்பட்டில், தமிழ்நாடு மின் வாரியத்தின் அனல் மின் நிலையம் உள்ளது. இங்கு, தலா 210 மெகா வாட் திறன் உடைய, மூன்று அலகுகளில் மின் உற்பத்தி செய்யப்படுகிறது. இந்த வளாகத்தில், தலா 600 மெகா வாட் திறனில், இரண்டு அலகுகள் உடைய, விரிவாக்க அனல் மின் நிலையம் அமைக்கப்பட்டு உள்ளது; இங்கு, 2013 இறுதியில், வணிக மின் உற்பத்தி துவங்கியது. வட சென்னை விரிவாக்கத்தின், இரண்டு அலகுகளிலும் மின் உற்பத்தி துவங்கியது முதல், பழுது ஏற்படுவது தொடர் கதையாகி வருகிறது. முதல் அலகில், மார்ச் 9ல், 'பாய்லர் டியூப் பஞ்சர்' காரணமாக, மின் உற்பத்தி நிறுத்தப்பட்டது. பழுது சரி செய்யப்பட்டு, மீண்டும் மின் உற்பத்தி துவங்கியது. புகார்அதே அலகில், ஏப்., 4 மாலை 6:48 மணிக்கு, பழுது காரணமாக, மீண்டும் மின் உற்பத்தி நிறுத்தப்பட்டது. இதற்கு ஊழியர்கள், அதிகாரிகளின் அலட்சியமே காரணம் என, புகார் எழுந்து உள்ளது- நமது நிருபர் -.</description>
</news>
