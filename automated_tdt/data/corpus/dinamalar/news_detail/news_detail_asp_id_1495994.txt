<news>
<headline>காட்பாடி அருகே 250 பட்டு புடவை,100 மூட்டை அரிசி பறிமுதல்</headline>
<description>
வேலுார்: காட்பாடி அருகே பறக்கும் படை அதிகாரிகள் நடத்திய அதிரடி சோதனையில், 250 பட்டு புடவைகள் மற்றும் 100 மூட்டை அரிசி பறிமுதல் செய்யப்பட்டது.வேலுார் மாவட்டம், திருவலம் சோதனைச் சாவடி அருகே, நேற்று முன்தினம் நள்ளிரவு பறக்கும் படையினர், அந்த வழியாக வந்த காரை நிறுத்தி, சோதனையிட்டனர். அதில், 250 பட்டுப் புடவைகள் இருந்தது. அவை, ஆந்திர மாநிலம் சித்துார் மாவட்டம், மதனப்பள்ளியில் இருந்து சென்னைக்கு எடுத்து வந்தது தெரியவந்தது.ஆனால், அதற்கு உரிய ஆவணங்கள் இல்லாததால், வேலுார் கலெக்டர் அலுவலகத்தில், நேற்று காலை ஒப்படைக்கப்பட்டது.வேலுார் மாவட்டம், காட்பாடி - குடியாத்தம் சாலையில், கே.வி.குப்பம்  அருகே, நேற்று பறக்கும் படையினர் வாகன சோதனை நடத்தினர்.அப்போது, அந்த வழியாக வந்த மினி வேனை  சோதனை செய்ததில், 100 மூட்டை அரிசி இருந்தது. இருப்பினும், அதற்கு உரிய ஆவணங்கள் இல்லாததால், பறிமுதல் செய்தனர்.</description>
</news>
