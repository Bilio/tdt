<news>
<headline>'எஸ்.பி.ஐ., இன்டச்' மயிலாப்பூரில் துவக்கம்</headline>
<description>
சென்னை:முற்றிலும் 'டிஜிட்டல்' மயமாக்கப்பட்ட 'எஸ்.பி.ஐ., இன்டச் ' வங்கி மயிலாப்பூர் ராதாகிருஷ்ணன் சாலையில் நேற்று திறக்கப்பட்டது. எஸ்.பி.ஐ., வங்கி சார்பில் 'எஸ்.பி.ஐ., இன்டச்' எனப்படும் டிஜிட்டல் மயமாக்கப்பட்ட வங்கிகள் சென்னை நகரில் அறிமுகப்படுத்தப்பட்டு வருகின்றன. ராயப்பேட்டை, வேளச்சேரி, சேத்துப்பட்டு ஆகிய இடங்களை தொடர்ந்து, நான்காவது 'இன்டச்' வங்கி மயிலாப்பூர், ராதாகிருஷ்ணன் சாலையில் நேற்று திறக்கப்பட்டது. டிஜிட்டல் வங்கி கிளையினை எஸ்.பி.ஐ., தேசிய வங்கி குழுமங்களின் மேலாண் இயக்குனர் ரஜினிஷ்குமார்  'வீடியோ கான்பரன்சிங்' மூலம் திறந்து வைத்தார். சென்னை, வட்டார தலைமை பொதுமேலாளர் ரமேஷ்பாபு, வாடிக்கையாளர் சேர்க்கையை துவக்கி வைத்து, பல்வேறு கடன் உதவிகளை வழங்கினார். விழாவில் பொதுமேலாளர் இந்துசேகர் தன்டு, துணை பொது மேலாளர்  ராம்நாராயண போகா, மண்டல மேலாளர் மோகன் உள்ளிட்டோர் பங்கேற்றனர். புதிய கிளை திறப்பு குறித்து வங்கி  கிளை மேலாளர் கார்த்திக் அழகிரி கூறியதாவது:'இன்டச்' வங்கி முற்றிலும் பணம், காகிதம் இல்லாத  'டிஜிட்டல்' மயமானதுடன்  வாடிக்கையாளர் சுயசேவை மையமாகவும் விளங்குகிறது. வங்கி கணக்கு துவக்கம், பலவிதமான வங்கி கடன் பெற விண்ணப்பிப்பது,  என அனைத்தும் 'ஆன்லைன்' மூலம் தான். விரைவில் வங்கி கணக்கு, டெபிட் கார்டு இயந்திரங்கள் வர உள்ளன. இவ்வாறு அவர் கூறினார்.</description>
</news>
