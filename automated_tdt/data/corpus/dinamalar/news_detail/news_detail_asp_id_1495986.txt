<news>
<headline>கிணற்றில் விழுந்து  2 சிறுவர்கள் பலி</headline>
<description>
திண்டுக்கல்: சாணார்பட்டி அருகே, நண்பர்கள் குளித்ததை வேடிக்கை பார்த்த இரண்டு சிறுவர்கள், கிணற்றில் தவறி விழுந்து பலியாயினர்.      திண்டுக்கல் மாவட்டம், சாணார்பட்டி அருகே உள்ள நொச்சி ஓடைப்பட்டியைச் சேர்ந்த பரமசிவம் மகன் கார்த்திக், 12; கொசவபட்டி தனியார் பள்ளியில், 7ம் வகுப்பு படித்து வந்தார். இதே ஊரைச் சேர்ந்த, சேகர் மகன் ஜெயேந்திரன், 16; ஒட்டன்சத்திரத்தில் உள்ள சலுான் கடையில் வேலை செய்து வந்தார்.       நொச்சி ஓடைப்பட்டியில், நேற்று ஊர் திருவிழா நடந்தது. இதற்காக சிறுவர்கள் இருவரும், தன் நண்பர்கள், 8 பேருடன் சேர்ந்து, குளக்காரன்பட்டி அருகேயுள்ள, தனியார் தோட்டத்தில் உள்ள கிணற்றில் குளிக்க சென்றனர்.       ஜெயேந்திரனும், கார்த்திக்கும் கிணற்றில் இறங்கவில்லை. அங்குள்ள படியில் அமர்ந்து, மற்றவர்கள் குளிப்பதை வேடிக்கை பார்த்தனர். ஆறு பேரும் குளித்துவிட்டு வெளியேறிய போது, படியில் இருந்து வேடிக்கை பார்த்த ஜெயேந்திரன் தடுமாறி கிணற்றில் விழுந்தார். அவரை பிடிக்க முயன்ற கார்த்திக்கும் விழுந்தார்.</description>
</news>
