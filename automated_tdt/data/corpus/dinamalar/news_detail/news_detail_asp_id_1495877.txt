<news>
<headline>நகைச்சுவை நடிகர் பிரபு மரணம்</headline>
<description>
நகைச்சுவை நடிகர் பிரபு, மாரடைப்பால் மரணமடைந்தார். அவன் இவன், சிக்குபுக்கு, அமர்க்களம், இந்தியா - பாகிஸ்தான், வாத்தியார், இந்திரலோகத்தில் நா.அழகப்பன் உட்பட பல படங்களில் நடித்தவர் பிரபு, 52. சென்னை, ஓட்டேரி, நம்மாழ்வார் பேட்டை யில் குடும்பத்துடன் வசித்து வந்த பிரபுக்கு, நேற்று காலை திடீர் மாரடைப்பு ஏற்பட்டது. மருத்துவமனையில் சேர்க்கப்பட்ட பிரபுவை பரிசோதித்த டாக்டர்கள், அவர்  இறந்து விட்டதாக தெரிவித்தனர். பிரபுவுக்கு பிரபா, 38, என்ற மனைவியும், அஜீத்குமார், 15, தமிழ் செல்வன், 10, என இரண்டு மகன்களும் உள்ளனர். பிரபுவின் இறுதிச்சடங்கு, ஓட்டேரி மயானத்தில் நடந்தது. - நமது நிருபர் -</description>
</news>
