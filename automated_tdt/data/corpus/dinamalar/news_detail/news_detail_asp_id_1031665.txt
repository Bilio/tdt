<news>
<headline>இன்று நான்... நாளை நீங்கள்...!: விஜய கார்த்திகேயன்</headline>
<description>
வெறும் அரசுப்பணி' என்று மட்டும் நினைக்காமல், நமக்கு கிடைத்திருப்பது மிகப்பெரிய பொறுப்பு என்ற உணர்வோடு, மக்கள் மனம் கவரும் படி நிர்வாகம் நடத்தி பெருமை பெற்ற ஐ.ஏ.எஸ்., அதிகாரிகள் தமிழகத்தில் ஏராளம். மாவட்டங்களில் நேர்மையாக நிர்வாகம் நடத்தி, மக்களுக்கு சேவை செய்த கலெக்டர்களை, பணிமாறிச் சென்றாலும் கொண்டாடி போற்றும் நன்றியுணர்வு நமக்கு உண்டு. அந்த வரிசையில் சேர்ந்திருப்பவர், கோவில்பட்டி மக்கள் பாசத்துடன் விரும்பும், இளம் ஐ.ஏ.எஸ்., அதிகாரி சப்-கலெக்டர் விஜயகார்த்திகேயன்.பள்ளிபடிப்பு சொந்த ஊர் மதுரையில். சென்னையில் எம்.பி.பி.எஸ்., முடித்தவுடன், ஐ.ஏ.எஸ்., தேர்வு எழுதினார். 2011ல் 25 வயதில் அகில இந்திய அளவில் 22ம் 'ரேங்க்' பெற்று தேர்ச்சி பெற்றார்.சப்-கலெக்டர் ஆனதும் பட்டா கேட்டு காலம் காலமாய் அலைந்தவர்களுக்கு, ஒரு மணி நேரத்தில் வழங்கி சாதனை படைத்தார். பள்ளிகளில் புகார் பெட்டி வைத்து, அதில் மாணவர்கள்குறிப்பிடும் பொதுப்பிரச்னைகள் மீது உடனடி நடவடிக்கை எடுத்தார். இளைய சமூகத்தை தன்னுடன் இணைத்துக் கொண்டு குப்பை அகற்றுதல், பசுமை காத்தல் என்று இவரது சமூகசேவை கோவில்பட்டியில் தொடர்கிறது.விஜயகார்த்திகேயனுடன் ஒருநேர்காணல்...ஐ.ஏ.எஸ்., ஆக வேண்டும் என்று எப்போது முடிவெடுத்தீர்கள்?நான்காம் வகுப்பு படிக்கும் போதே, இதுவே எனது லட்சியம் என்று முடிவு செய்தேன். எனது தந்தை கண்ணன் 1986 பேட்ச் ஐ.எப்.எஸ்., அதிகாரி. தற்போது வனத்துறை உயரதிகாரி. அவர் தான் எனக்கு தூண்டுதல். ஐந்து லட்சம் பேர் எழுதும் ஐ.ஏ.எஸ்., தேர்வில் வெற்றி நழுவி விட்டாலும், 'பாதுகாப்பிற்காக' எம்.பி.பி.எஸ்., படித்தேன். இத்தேர்வை வென்ற ஆறாவது மாதத்தில், ஐ.ஏ.எஸ்., எழுதினேன். முதல் முயற்சி தோல்வி. அம்மா ஆறுதல் கூறினார். 'இதுவரை படிப்பில் பெரிய சாதனைகள் படைக்காவிட்டாலும், எந்த பாடத்திலும் தோற்றது இல்லை. இது முதல் மற்றும் கடைசி தோல்வி. அடுத்த ஆண்டில் ஐ.ஏ.எஸ்., தேர்வில் நிச்சயம் வெற்றி பெறுவேன்' என்று அம்மாவிடம் கூறிவிட்டு, மறுநாள் முதல் படிக்க துவங்கினேன். வென்றேன். வெற்றிக்கு, தோல்வியை இரையாக போடுங்கள்' -இதுவே இளைஞர்களிடம் நான் விடுக்கும் வேண்டுகோள். இலவச பயிற்சி:</description>
</news>
