<news>
<headline>கனவுகளைக் கைப்பற்றுவோம்...3</headline>
<description>
'எழ வேண்டும் என்றுஆசைதான்ஒருவேளைதலை வானத்தில் இடித்து விட்டால்?எதற்கு வம்புபடுத்திருப்பதே பாதுகாப்பு...இது ஒரு புதுக் கவிதை...'-இன்று நம்மவர்களில் சிலரின் மன இயல்பைக் காட்டிடும் ஒரு உரைகல் போல இந்தக் கவிதை உள்ளது. ஒரு செயலைச் செய்யாமல் வீணே இருப்பதற்கு சொல்லக்கூடிய பொய்யான காரணங்கள் பல. அவற்றை சோம்பேறித்தனம், அச்சம், முயற்சியின்மை, தயக்கம், தன்னம்பிக்கையின்மை என்று பெரிய பட்டியலே இடலாம். இது ஒருபுறம் இருக்க...தொழில் செய்ய ஆர்வமுள்ளவர்களுக்கு சில ஐயப்பாடுகள்... என்னென்ன தொழில்கள் இருக்கின்றன என்று கூட தெரியாத நிலை... நம்மைச் சுற்றிப் பல தொழில் வாய்ப்புகள் கொட்டிக் கிடந்தாலும் அதை இனம் காண முடியாத தன்மை...முதலில் நாம் தொழிலினை தேர்ந்தெடுக்கும் பொழுது, நாம் வசிக்கும் பகுதியைச் சுற்றியுள்ள இடங்களில் கிடைக்க கூடிய மூலப்பொருட்களைக் கொண்ட தொழிலைத் தேர்ந்தெடுப்பது வெற்றியை எளிதாக்கும். மேலும் தேர்ந்தெடுக்கும் தொழில் அந்தப் பகுதி மக்களுக்குத் தேவையுள்ளதா? அல்லது வெளியிடங்களுக்குப் போய் மார்க்கெட்டிங் செய்ய வேண்டுமா? என்பதையும் அறிந்து கொள்வது நல்லது.மனதில் பதித்துக கொள்ள வேண்டியவைஎந்தத் தொழிலாக இருந்தாலும் அதைத் தேர்ந்தெடுக்கும் பொழுது கவனத்தில் கொள்ள வேண்டிய முக்கிய விஷயங்கள்..1.கிடைக்க கூடிய வளங்கள்.2.மூலப்பொருட்கள் கிடைக்கும் வாய்ப்புகள்3.போட்டியாளர்கள் இருக்கிறார்களா? அவர்களிடம் போட்டியிட்டு ஜெயிக்க முடியுமா?4.உற்பத்தி செய்யப்படும் பொருட்கள் விற்பனை வாய்ப்பு.இதற்கு முதலில் தொழில் வகைகள் குறித்து தெரிந்து கொள்ளலாம்...பொதுவாக சுய தொழில்களை 4 வகையாக பிரிக்கலாம்..1. நில அடிப்படையிலான தொழில்கள் மற்றும் விவசாயம் சார்ந்த தொழில்கள்.2. விவசாயம் சாராத தொழில்கள்,3. கைத்தொழில், கைவினைப் பொருட்கள் மற்றும் நெசவுத் தொழில்4, சேவைத் தொழில்கள் போன்றவையாகும்முதலில் நாம் இன்று நில அடிப்படையிலான தொழில்கள் மற்றும் விவசாயம் சார்ந்த தொழில்கள் குறித்து காண்போம்..நிலம் நீர் ஆதாரத்தை அடிப்படையாகக் கொண்டு சுயதொழில் வாய்ப்புகளை அதிகரிக்க நல்ல வாய்ப்புள்ளது..உதாரணமாக சில தொழில்களை பார்க்கலாம்..பூக்கள், காய்கறிகள், பழ வகைகள் பயிரிட்டு அதிக வருவாய் பெறலாம்..விவசாயத்துடனோ, தனியாகவோ கால்நடை சார்ந்த தொழில்களான கறவை மாடுகள், நாட்டு கோழி வளர்ப்பு, கோழிப்பண்ணை, பண்ணை முறையில் ஆடுகள் வளர்ப்பு, காளான் வளர்த்தல் போன்றவை செய்தல்..கிராம குளங்கள் ஊரணிகளில் மீன் வளர்ப்புபட்டுப் பூச்சி வளர்த்தல்...உயர் தொழில் நுட்பத்துடன் விதை உற்பத்தி , மூலிகை செடி வளர்ப்பு, இயற்கை விவசாயத்தில் காய்கறி உற்பத்திஉலர் மலர்கள் சேகரித்தல், பதப்படுத்தல்இயற்கை உரம் தயாரித்தல், கடல் பாசி வளர்த்தல்,விவசாயம் சார்ந்த தொழில்கள்:உணவு பதப்படுத்துதல் ; அரிசி, சேமியா, உடனடி இட்லி , தோசை மாவு , சிப்ஸ் தயாரித்தல், உலர்ந்த காய்கறிகள், வெங்காயம் போன்ற பல உணவு பொருட்கள் பதப்படுத்தி விற்பனை செய்தல்...பழங்கள், காய்கறியிலிருந்து ஊறுகாய் , பழச்சாறு , ஜாம் , ஜெல்லி போன்ற பதப்படுத்தப்பட்ட பழப் பொருட்கள் தயாரித்தல்குழந்தைகள் உணவு, கேழ்வரகு மாவு, ராகி மால்ட் தயாரித்தல்..பருப்பு பதப்படுத்துதல் , எண்ணெய் எடுத்தல், புளி பதப்படுத்துதல், போன்ற தொழில்கள்..இயற்கை சாயம் எடுத்தல், தைலம் எடுத்தல், மூலிகை செடியிலிருந்து பவுடர், எண்ணெய் மற்றும் மாத்திரைகள்,மிட்டாய்கள் , கடலை பர்பிகள், பனைவெல்லம் போன்றவை தயாரித்தல்மசாலா பொடி , பருப்பு பவுடர் , வற்றல் அப்பளம், இட்லி, உலர் தேங்காய் , பால் பதப்படுத்துதல், இனிப்புகள், முறுக்கு போன்ற பொருட்கள் தயாரித்தல்கீரைகள் , காய்கறிகள், வெங்காயம் இவற்றை சுத்தம் செய்து கட் செய்து பாக்கெட்களில் அடைத்து விற்பனை செய்தல்..நில அடிப்படையிலான தொழில்கள் குறித்த பயிற்சிகள் மற்றும் ஆலோசனைகளுக்கு இந்த துறைகளை அணுகலாம்.. நபார்டு, விவசாயக் கல்லூரி, கால்நடைவளர்ப்பு மற்றும் மீன் பிடித்துறை..விவசாயம் சார்ந்த தொழில்கள் - உணவு பதப்படுத்துதல் தொழில்களுக்கு குடிசை தொழில் சான்றிதழ், கடன் உதவி மற்றும் தொழில் ஆலோசனைகளுக்கு அந்தந்த மாவட்ட தொழில் மையத்தை அணுகலாம்...விவசாயம் சாராத தொழில்கள்...கிராம மற்றும் காதி தொழில்கள் மற்றும் தொழிற்சாலைகளை சார்ந்த சில தொழில்கள் இதில் அடங்கும்..உதாரணமாக…1. சோப்பு , சோப்புத்தூள்,ஷாம்பூ, பினாயில், கிளினிக் பவுடர் .2. அகர்பத்தி, வாசனை பவுடர்கள் , கொசுவர்த்தி தயாரித்தல்,3. மெழுகுவர்த்தி, சாக்பீஸ் தயாரித்தல்,4, பற்பசை, ஹேர் ஆயில் , பற்பொடி தயாரித்தல்,5, பேனா மை , பென்சில்கள் தயாரித்தல்,6. ஆயத்த ஆடைகள் தயாரித்தல்7. கட்டிடம் கட்ட தேவையான சிமென்ட் பிளாக் போன்றவை...சொந்தத் தொழில்கள் துவங்க விரும்புவோரின் தொடர்புக்கு...· District Industries CentreThiru Vi Ka Industrial Estate (SIDCO),Guindy, Chennai - 600 032.Ph: 044 - 28549753Email: dicchn@tn.nic.in· NABARD - 48, Mahatma Gandhi RoadPost Box No. 6074Nungambakkam Chennai - 600 034Tamil Nadu Phone No. : 04428276088Email : chennai@nabard.orgபின் வரும் நாட்களில் ஒவ்வொரு துறை குறித்தும் , அதன் பயன்கள் குறித்தும் விரிவாக சொல்கின்றேன்...அடுத்த வாரம் கைத்தொழில் மற்றும் கைவினைப்பொருட்கள் மற்றும் நெசவுத் தொழில்கள் குறித்து காண்போம்...- ரோஸலின்</description>
</news>
