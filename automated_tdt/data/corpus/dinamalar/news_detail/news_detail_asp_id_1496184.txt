<news>
<headline>தகவல் துகள்கள்:  மிகச் சிறிய 'டையோடு!'</headline>
<description>
மின்னணு உலகம், உயிரியல் உலகத்திடமிருந்து கற்றுக்கொள்ள ஆரம்பித்திருக்கிறது. மரபணுக்களில் உள்ள மிகமிகச் சிறிய டி.என்.ஏ.,வின் ஒற்றை மூலக்கூறினை பயன்படுத்தி, உலகின் மிகச் சிறிய 'டையோடு' என்ற சாதனத்தை உருவாக்கியுள்ளனர் விஞ்ஞானிகள். இஸ்ரேலை சேர்ந்த பென் குரியோன் பல்கலைக்கழகம் மற்றும் அமெரிக்காவை சேர்ந்த ஜார்ஜியா பல்கலைக்கழக விஞ்ஞானிகளின், இந்த கண்டுபிடிப்பு, 'மூலக்கூறு மின்ணனு'வியலில் புதிய பாதையை வகுக்கும். சிலிக்கன் சில்லுகள்தான் மின்னணு சாதனஙகளுக்கு அடிப்படை. இந்த சில்லுகளில் பல்லாயிரம் டையோடுகள் பயன்படுத்தப்படுகின்றன. டி.என்.ஏ அடிப்படையிலான டையோடுகள் நடைமுறைக்கு வந்தால், அவை சிலிக்கன் சில்லுகளுக்கு மாற்றாக இருக்கக்கூடும் என்று மின்னணு வல்லுனர்கள் கணிக்கின்றனர். நேனோ அளவிலான டையோடுகள் குறைவாக வே மின்சாரத்தை  எடுத்துக்கொள்ளும். எனவே, அவை மிகக் குறைந்த வெப்பத்தையே வெளியிடக்கூடும். தவிர அவை அதிவேகமாக செயல்படும் என்று இக் கண்டுபிடிப்பின் பின்னால் உள்ள விஞ்ஞானிகள் தெரிவித்தனர்.</description>
</news>
