<news>
<headline>சேலையூர் ஏரியின் வடிகாலாக சிட்லபாக்கத்தை மாற்றியது யார்?</headline>
<description>
எந்த ஏரியையும் ஆக்கிரமிக்காமல், எந்த போக்குக் கால்வாயையும் அபகரிக்காமல், வயல் வெளியாக இருந்து இப்போது குடியிருப்பாக மாறி உள்ள சிட்லபாக்கத்தின் தென் பகுதி, சமீபத்திய வடகிழக்கு பருவ மழைக்காலத்தில் வெள்ளக் காடாக மாறியது ஏன்? சி.எம்.டி.ஏ.,வால் முறையாக அங்கீகரிக்கப்பட்ட அந்த குடியிருப்பு சாலைகளில், காட்டாறு போல வெள்ளம் பாய்ந்து ஓட யார் காரணம்?சென்னையின் புறநகர் பகுதிகளில் பல்லாவரம், தாம்பரம், செம்பாக்கம் ஆகிய மூன்று நகராட்சிகளுக்கு நடுவில் சிட்லபாக்கம் அமைந்து உள்ளது.இதன் தென் கிழக்கு பகுதியில் பாபு தெரு, பாம்பன் சுவாமிகள் தெரு, திருமகள் நகர், இந்திரா நகர், லட்சுமி நகர், பாரத் அவென்யூ போன்ற பகுதிகள், ௨௦௧௫,  நவ., - டிச., மாதங்களில் வெள்ளத்தில் மூழ்கின. சாலை முழுவதும் மழைநீர் பெருக்கெடுத்து ஓடியதில் அந்த பகுதி வழியே சென்ற ஒருவர் வெள்ளத்தில் சிக்கி உயிரிழந்தார்.</description>
</news>
