<news>
<headline>தே.மு.தி.க.,விலிருந்து நிர்வாகிகள் விலகல்</headline>
<description>
மொடக்குறிச்சி: மொடக்குறிச்சியை சேர்ந்த, தே.மு.தி.க., வினர் அக்கட்சியிலிருந்து விலகி, தி.மு.க., ஈரோடு தெற்கு மாவட்ட செயலாளர் முத்துசாமி முன்னிலையில் இணைந்தனர். ஈரோடு மாவட்டம், மொடக்குறிச்சி ஒன்றிய தி.மு.க., ஆலோசனைக்கூட்டம் நஞ்சை ஊத்துக்குளியில் நடந்தது. ஒன்றிய செயலாளர் குணசேகரன், மாநில நெசவாளர் அணி செயலாளர் சச்சிதானந்தம் உள்பட பலர் தேர்தல் பூத் அமைத்து பணியாற்றுவது குறித்து நிர்வாகிகளுடன் ஆலோசனை வழங்கினர். அப்போது மொடக்குறிச்சி ஒன்றிய தே.மு.தி.க., நெசவாளர் அணி செயலாளர் முருகேஷ், பா.ஜ., பொறுப்பாளர் சேகர் தலைமையில் அப்பகுதியை சேர்ந்த, 200க்கும் மேற்பட்ட நிர்வாகிகள் தி.மு.க.,வில் இணைந்தனர். அனைவருக்கும் தெற்கு மாவட்ட செயலாளர் முத்துசாமி வாழ்த்து தெரிவித்து, சால்வை அணிவித்தார்.</description>
</news>
