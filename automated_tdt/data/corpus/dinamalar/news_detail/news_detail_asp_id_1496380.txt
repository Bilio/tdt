<news>
<headline>வேலூர் மாவட்டத்தில் 10 தொகுதிகளில் வெற்றி: பா.ம.க., நிறுவனர் ராமதாஸ் நம்பிக்கை</headline>
<description>
அரக்கோணம்: ''வேலூர் மாவட்டத்தில், பத்து தொகுதிகளில், பா.ம.க., வெற்றி பெறும்,'' என, பா.ம.க., நிறுவனர் ராமதாஸ் பேசினார்.அரக்கோணம் அடுத்த சித்தேரியில், நேற்று முன் தினம் இரவு நடந்த தேர்தல் பிரசார பொதுக் கூட்டத்தில், பா.ம.க., நிறுவன தலைவர் ராமதாஸ் பேசியதாவது: வேலூர் மாவட்டத்தில், 13 சட்டசபை தொகுதிகள் உள்ளன. இதில், பத்து தொகுதிகளில், பா.ம.க., வெற்றி பெறும். அன்புமணி முதல்வரானால், அனைவருக்கும் வேலைக்காரனாக இருந்து செயல்படுவார். தமிழகத்தில், அன்புமணியால் மட்டுமே நல்லாட்சியை தர முடியும். இந்தியாவின் இளம் தலைவர் அன்புமணி தான். பா.ம.க., ஆட்சிக்கு வந்ததும், அனைவருக்கும் வேலை வாய்ப்பு கிடைக்கும். விவசாயத்தில் முன்னேற்றம் ஏற்படும். இவ்வாறு அவர் பேசினார்.</description>
</news>
