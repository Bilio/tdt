<news>
<headline>வரவேற்கவேண்டிய ஏரியல் போட்டோகிராபி...</headline>
<description>
வரவேற்கவேண்டிய ஏரியல் போட்டோகிராபி...சென்னைக்கு இந்த மழை வெள்ளம் புதுசு என்றால் இந்த மழை வெள்ளத்தை படம் பிடித்து காட்டிய முறையும் மிகப்புதிதாகும்.அதுதான் டிரோன் எனப்படும் சிறிய ஹெலிகாப்டர் சாதனம் மூலம் படம் எடுப்பது.வெள்ளத்தின் பயங்கரத்தையும் அது ஏற்படுத்திய சேதத்தையும் படங்களாகவும்,வீடியோக்களாகவும் பார்த்து உள்ளபடியே மிரண்டு போனார்கள்.இந்த ஏரியல் போட்டோகிராபியால் பல நன்மைகள் நடந்தன.முதல் நன்மை ஏதோ சென்னையில் மழை வெள்ளமாம் என்று கண்டுகொள்ளாமல் இருந்த வடமாநில ஊடகங்கள் இந்த ஏரியல் புகைப்படங்களை பார்த்தபிறகுதான் அடித்து பிடித்துக்கொண்டு வந்து தகவல் சேகரித்தனர்.எவ்வளவு நிவாரணம் வேண்டும் என்று மத்திய அரசு கேட்பதற்கான காரணமும் இந்த ஏரியல் போட்டோகிராபிதான்.கண்ணுக்கு எட்டிய துாரம் வரை வெள்ளக்காடாக இருந்த சென்னையை ஏரியல் போட்டோகிராபி மூலம் காட்டியதன் விளைவு.அது மட்டுமல்ல மழை வெள்ளத்தில் மொட்டை மாடியில் மாட்டிக்கொண்டவர்களுக்கு மருந்து பொருட்கள் அனுப்பவும் சில இடங்களில் பயன்பட்டது.மீட்டு படையினருக்கு மக்கள் இருக்கும் இடத்தை அடையாளம் காட்டி அவர்களது வேலையை எளிமைப்படுத்தியதும் இந்த ஏரியல் போட்டோகிராபிதான்.இப்படி பலவிதங்களில் பயன்பட்ட ஏரியல் போட்டோகிராபியின் பின்னனியில் இருந்தவர்களில் முக்கியமானவர்கள் அமித்குமார்,விக்னேஷ்வரன்,பார்த்தசாரதி ஆவர்.இவர்கள் மூன்று பேரும் எலக்ட்ரிகல் என்ஜீனிரிங் படித்து முடித்துவிட்டு வழக்கம் போல எம்என்சி வேலைக்கோ கம்ப்யூட்டர் தொடர்பான வேலைக்கோ போகபிடிக்காமல் புதுமையாக ஏதாவது செய்யவேண்டும் என்று நினைத்தனர்.அப்போதுதான் இந்த டிரோன் கேமிராவைப்பற்றி கேள்விப்பட்டனர்.உடனடியாக அதனை தருவித்தனர்.இரண்டு மாத காலம் இதை பறக்கவிட்டு படம் பிடிப்பதில் தேர்ச்சி பெற்றனர்.இவர்களது திறமை முதலில் வௌிப்பட்ட இடம் கிழக்கு கடற்கரை சாலையில் உள்ள ஒரு வாட்டர் தீம் பார்க் சூட்டிங்கில்தான்.அந்த வாட்டர் தீம் பார்க்கின் விளம்பரத்திற்காக இவர்கள் எடுத்து கொடுத்த ஏரியல் போட்டோ மற்றும் வீடியோகிராபியை பார்த்துவிட்டு அனைவரும் அசந்துபோயினர்.இந்த நிலையில்தான் சென்னையில் வெள்ளம் வர வித்தியாசமாக படம் பிடிக்கவேண்டி ஊடகங்கள் இவர்களை தொடர்பு கொண்டனர்.இவர்களும் பல் வேறு ஊடகங்களுக்கு வேலை பார்த்து கொடுத்தனர்.இவர்களுக்கு இதில் நல்ல பெயரும் புகழும் கிடைத்தது என்றாலும் ஊடகங்களின் தேவைக்கு தவிர மற்றபடி ஏரியல் போட்டோகிராபி எடுப்பதில் சிக்கல் உள்ளது.இந்த ஏரியல் போட்டோகிராபியும் சாதாரண போட்டோகிராபி போலத்தான் ஆனால் இதை சரியாக புரிந்து கொள்ளாமல் இதற்கு அனுமதி மறுக்கின்றனர்.இப்போதுள்ள டிரோன் புரோகிராம் செய்யப்பட்டது இது விமானநிலையம் போன்ற பாதுகாக்கப்பட்ட பகுதிகளின் மீது பறக்காது.கண்ட்ரோலை இழந்து கிழே விழுந்துவிடும் பேச்சுக்கே இடமில்லை.நல்லதொரு நவீன டெக்னாலாஜிதான் இந்த ஏரியல் போட்டோகிராபி இன்னும் சொல்லப்போனால் இது காவல்துறைக்கு போக்குவரத்தை சீர்செய்வது உள்ளீட்ட பல விதங்களில் பயன்படும்.இதன் நன்மைகளை புரிந்து கொண்டால் யாரும் இதை தடுக்கமாட்டார்கள் அனைவரும் புரிந்து கொள்வதற்கான முயற்சிகளையும் எடுத்துவருகிறோம்.நிறைய பேருக்கு வேலை வாய்ப்பையும்,சமூகத்திற்கு நன்மையும் தரக்கூடிய டிரான் மூலமான ஏரியல் போட்டோகிராபியை வரவேற்போம்.இந்த மூவரையும் தொடர்பு கொள்வதற்கான எண்:HAWKEYE Aerial Photography Ph : 8056007570 ,9940595899-எல்.முருகராஜ்murugaraj@dinamalar.in</description>
</news>
