<news>
<headline>பள்ளி ஆசிரியர் 'சஸ்பெண்ட்'</headline>
<description>
திருச்சி:  சிறுமியருக்கு பாலியல் தொந்தரவு கொடுத்து, சில்மிஷத்தில் ஈடுபட்ட ஆசிரியர் சஸ்பெண்ட் செய்யப்பட்டார். திருச்சி மாவட்டம் துறையூர் அருகே, ஊராட்சி ஒன்றிய நடுநிலைப்பள்ளியின் ஆசிரியர் தமிழ்ச்செல்வன், 36. இவர் பள்ளியில் படிக்கும், சிறுமியருக்கு பாலியல் தொந்தரவு கொடுத்து,  சில்மிஷத்தில் ஈடுபடுவதை வழக்கமாக கொண்டிருந்துள்ளார். ஆசிரியர் என்பதால் பொறுமையாக இருந்த சிறுமியர், இதுகுறித்து தங்களின் பெற்றோரிடம் தெரிவித்துள்ளனர். அவர்கள், நேற்று காலை பள்ளிக்கு வந்துள்ளனர். அப்போது சீக்கிரமே பள்ளிக்கு வந்துவிட்ட ஆசிரியர் தமிழ்செல்வனிடம், புகார் குறித்து கேட்டுள்ளனர். அவர் மறுத்துள்ளார். ஆனாலும், தொடர்ந்து ஏற்பட்ட வாக்குவாதம், சிறுமியர், நேருக்கு நேர், அவர் மீது, குற்றம்சாட்டியதிலும் ஆத்திரமடைந்த பெற்றோர், ஆசிரியர் தமிழ்ச்செல்வனை சரமாரியாக தாக்கினர். இதுகுறித்து தகவலறிந்த ஜம்புநாதபுரம் போலீசார் சம்பவ இடத்துக்கு வந்து, ஆசிரியரை மீட்டு, போலீஸ் ஸ்டேஷன் அழைத்துச் சென்றனர். ஆனால், பாதிக்கப்பட்ட சிறுமியரின் பெற்றோர் யாரும் புகார் கொடுக்கவில்லை என்பதால், போலீசார் வழக்கு பதிவு செய்யவில்லை.இதுகுறித்த தகவலறிந்த துறையூர் உதவி கல்வி அதிகாரி, ஆசிரியர் தமிழ்ச்செல்வனிடமும், பள்ளி சிறுமியரிடமும் விசாரணை நடத்தி, அறிக்கையை மாவட்ட தொடக்கக்கல்வி அலுவலரிடம் அளித்தார். அறிக்கை அடிப்படையில், ஆசிரியர் தமிழ்ச்செல்வன் சஸ்பெண்ட் செய்யப்பட்டார்.</description>
</news>
