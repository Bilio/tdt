<news>
<headline>அ.தி.மு.க., வேட்பாளரானார் மதுரை மேயர் ராஜன்செல்லப்பா</headline>
<description>
மதுரை: அ.தி.மு.க., மதுரை வடக்கு தொகுதி வேட்பாளராக அறிவிக்கப்பட்ட எம்.ஜி.ஆர்., மன்ற செயலாளர் எம்.எஸ்.பாண்டியன் நேற்று மாற்றப்பட்டு மேயரும், அ.தி.மு.க., புறநகர் மாவட்ட செயலாளருமான ராஜன் செல்லப்பா, வேட்பாளராக அறிவிக்கப்பட்டார்.மதுரை பசுமலையில் குடியிருக்கும் ராஜன்செல்லப்பா திருப்பரங்குன்றம் தொகுதியில் போட்டியிட 'சீட்'  கேட்டிருந்தார். தலைமை நடத்திய நேர்காணலிலும் பங்கேற்றார். இந்நிலையில் ஏப்., 4ல் தலைமை வெளியிட்ட அ.தி.மு.க., வேட்பாளர் பட்டியல் திருப்பரங்குன்றம் தொகுதியில் சீனிவேல் அறிவிக்கப்பட்டார். இதனால் அவரது ஆதரவாளர்கள் 'அப்செட்' ஆகினர்.'அமைச்சர் செல்லுார் ராஜுவிற்கும் மேயருக்குமான பனிப்போரில் ஓரங்கட்டப்பட்டார்' என அவரது ஆதரவாளர்கள் கருதினர். இருப்பினும் எதையும் வெளிக்காட்டாமல் கட்சி நிகழ்ச்சிகளில் மேயர் பங்கேற்று வந்தார்.நேற்று முன்தினம் திடீரென சென்னையில் இருந்து அழைப்பு வந்ததையடுத்து மேயரும், அவரது ஆதரவாளர்களும் சென்றனர். அருப்புக்கோட்டை தொகுதி வேட்பாளர் மாற்றத்தையடுத்து ௧௦  தொகுதிகளுக்கு வேட்பாளர்கள் மாற்றம் அறிவிப்பு வெளியானது. இதனால் மேயர் ஆதரவாளர்கள் எதிர்பார்ப்பில் இருந்தனர்.அதன்படி நேற்று மாலை மதுரை வடக்கு தொகுதி வேட்பாளராக அறிவிக்கப்பட்ட எம்.எஸ்.பாண்டியனுக்கு பதில், ராஜன் செல்லப்பா அறிவிக்கப்பட்டார். இதனால் எம்.எஸ்.பாண்டியன், அமைச்சர் செல்லுார் ராஜு தரப்பினர் அதிர்ச்சியும், மேயர் தரப்பினர் உற்சாகமும் அடைந்துள்ளனர்.</description>
</news>
