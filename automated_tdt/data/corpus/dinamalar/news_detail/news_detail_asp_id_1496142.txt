<news>
<headline>அரை நிர்வாண போராட்டம்</headline>
<description>
மதுரை: மதுரை மீனாட்சி அம்மன் கோயிலுக்குள் அரை நிர்வாணத்துடன் நுழைய முயன்ற இந்து முன்னணியினர் கைது செய்யப்பட்டனர்.கோயில்களில் ஆகம விதிப்படி ஆடை கட்டுப்பாட்டை அமல்படுத்த வேண்டும் என இந்து முன்னணி கோரியது. அறநிலையத்துறை சார்பில் பதில் வராததால் நேற்று மாநிலம் தழுவிய அரை நிர்வாண போராட்டம் நடந்தது.மீனாட்சி அம்மன் கோயிலுக்குள் நேற்று மாலை 'டவுசர்' அணிந்து அரை நிர்வாண போராட்டம் நடத்த முயன்ற மாவட்ட தலைவர் அழகர்சாமி உட்பட 20 பேரை போலீசார் தடுத்தனர். இதனால் தள்ளுமுள்ளு ஏற்பட்டது. பின்னர் அவர்கள் கைது செய்யப்பட்டனர்.</description>
</news>
