<news>
<headline>பள்ளி மாணவர் தவறி விழுந்து பலி</headline>
<description>
பனமரத்துப்பட்டி: பனமரத்துப்பட்டி பிரிவு சாலை அருகே, டூவீலரில் இருந்து, தவறி விழுந்த பள்ளி மாணவர், நேற்று, மருத்துவமனையில் உயிரிழந்தார். சேலம், தாதகாப்பட்டியை சேர்ந்தவர் ஹரிஹரன், 17; பிளஸ் 2 மாணவர். தாசநாயக்கன்பட்டியை சேர்ந்தவர் அஜய், 17. இருவரும், பனமரத்துப்பட்டியில் உள்ள நண்பரை பார்க்க, டூ-வீலரில், கடந்த, 1ம் தேதி சென்றனர். டூவீலரை, அஜய் ஓட்டினார். பின்புறம், ஹரிஹரன் அமர்ந்திருந்தார். பனமரத்துப்பட்டி பிரிவு சாலையில் உள்ள, தனியார் கல்லூரி அருகே சென்றபோது, டூவீலரில் இருந்து, எதிர்பாராதவிதமாக, ஹரிஹரன் தவறி விழுந்தார். அதில் காயமடைந்து, தனியார் மருத்துவமனையில் அனுமதிக்கப்பட்டிருந்த ஹரிஹரன், நேற்று மதியம் உயிரிழந்தார். மல்லூர் போலீசார் விசாரிக்கின்றனர்.</description>
</news>
