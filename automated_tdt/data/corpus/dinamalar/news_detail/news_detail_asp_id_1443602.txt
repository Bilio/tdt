<news>
<headline>திட்டமிட்ட ஆக்கிரமிப்பால் "அம்போ" ஆன திருவேற்காடு கோலடி ஏரி</headline>
<description>
திட்டமிட்ட ஆக்கிரமிப்புகளால், திருவேற்காடு கோலடி ஏரி முற்றிலும் அழிந்து விடும் நிலையில் உள்ளது. ஏரியை மீட்காவிட்டால், எதிர்காலத்தில், திருவேற்காட்டின் பிற பகுதிகளும் சேர்ந்து வெள்ளத்தில் மூழ்கும் அபாயம் ஏற்படும். சென்னை அம்பத்தூர் அடுத்த திருவேற்காடு நகராட்சியில், 18 வார்டுகள் உள்ளன. 1.5௦ லட்சம் மக்கள் தொகை. அரசு மற்றும் தனியார் பள்ளிகள், அடுக்குமாடி குடியிருப்புகள், முறையான அனுமதி பெறாத கட்டடங்கள் என, அனைத்து வகையிலும், நகராட்சி தாறுமாறாக வளர்ந்து வருகிறது.கருமாரியம்மன் கோவில், ஆயிரத்து 400 ஆண்டுகள் பழமையான பாலாம்பிகை உடனுறை வேதபுரீஸ்வரர், 20க்கும் மேற்பட்ட சிறிதும் பெரிதுமான கோவில்கள், குறி சொல்லும் மேடைகள் ஆகியவற்றால், கோவில் நகர் என, திருவேற்காடு புகழ் பெற்றுள்ளது. சாதாரண நாட்களில், தினசரி ஆயிரக்கணக்கான பக்தர்கள் வந்து செல்கின்றனர்.</description>
</news>
