<news>
<headline>'ஐ.எஸ்., பயங்கரவாதிகளை ஒழிப்பதே என் முதல் பணி'</headline>
<description>
வாஷிங்டன்: ''ஐ.எஸ்., பயங்கரவாதிகளை  அடியோடு ஒழிப்பதுதான், என் முதல் பணி,'' என, அமெரிக்க அதிபர் ஒபாமா கூறினார்.அமெரிக்க தலைநகர் வாஷிங்டனில் உள்ள வெள்ளை மாளிகையில் நடந்த, ராணுவ உயர் அதிகாரிகள் கூட்டத்தில், ஒபாமா பேசியதாவது: உலகின் அமைதியை சீரழித்து வரும், ஐ.எஸ்., பயங்கரவாதிகளின் பலம் குறைய துவங்கியுள்ளது. பெல்ஜியத்தில் சமீபத்தில் நடந்த தாக்குதலை பார்க்கும்போது, கொடூர தாக்குதல்கள் நடத்தும் பலம், அவர்களிடம் உள்ளது  தெரிகிறது.அதனால், ஐ.எஸ்., பயங்கரவாதிகளை அடியோடு ஒழிப்பதுதான் என் முதல் பணி; அவர்களின் தலைமை, நிதி வசதி, உள்கட்டமைப்பு ஆகியவற்றை, முற்றிலும்,  அழிக்க வேண்டும். இது போன்ற தாக்குதல்களை, இனியும் பொறுத்து கொள்ள கூடாது. இவ்வாறு அவர் பேசினார்.</description>
</news>
