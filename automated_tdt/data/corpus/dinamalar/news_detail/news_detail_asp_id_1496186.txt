<news>
<headline>தகவல் துகள்கள்:  கடலடியில் ட்ரோன்!</headline>
<description>
ஆளில்லாமல் பறக்கும் 'ட்ரோன்'கள் இப்போது புதுப்புது வேலைகளுக்கு ஏவப்படுகின்றன. அதி நவீன 3டி பிரின்டர் மூலம் உருவாக்கப்பட்ட ஒரு ட்ரோன், நீருக்கு அடியிலும் பயணிக்கும், காற்றிலும் பறக்கும் திறன் கொண்டுள்ளது. ட்ரோன்களின் பாகங்கள் மிகவும் துல்லியமானவை என்பதால், இந்த நீரடி ட்ரோனுக்கு காற்று புகாத மூடிகளை உருவாக்கியுள்ளனர். ஜான் ஹாப்கின்ஸ் பல்கலைக்கழக விஞ்ஞானிகள். அந்த மூடியின் மீது நீர் ஒட்டாத வண்ணப் பூச்சு ஒன்றையும் அடித்துள்ளனர்.  இதனால், நீருக்கடியில் மாதக் கணக்கில் கூட இந்த ட்ரோனால் காத்திருந்து, அழைப்பு வந்ததும் வேலையை துவங்கும். இந்த ட்ரோனின் பெரும்பாலான பாகங்கள் 3டி பிரின்டரில் அச்சடிக்கப்பட்ட பிளாஸ்டிக் பாகங்கள்தான் என்பதால், இதன் எடையும் மிகக் குறைவு தான். எனவே இதற்கு ஆகும் மின்சார செலவும் குறைவாகவே இருக்கும் என்று இதை உருவாக்கிய விஞ்ஞானிகள் தெரிவித்துள்ளனர்.</description>
</news>
