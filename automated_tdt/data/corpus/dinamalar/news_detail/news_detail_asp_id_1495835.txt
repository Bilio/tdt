<news>
<headline>அ.தி.மு.க., ஊராட்சி தலைவர் கொலை வழக்கில் இறுதி தீர்ப்பு வரும் 13ம் தேதிக்கு ஒத்திவைப்பு</headline>
<description>
திண்டிவனம்:திண்டிவனம் அருகே  அ.தி.மு.க., பிரமுகர் கொலை வழக்கின் தீர்ப்பு, வரும் ௧௩ம் தேதி வழங்கப்படுகிறது.திண்டிவனம் அருகே உள்ள நகர் கிராமத்தின் ஊராட்சித்  தலைவராக இருந்தவர் பிரகாஷ்(௪௫). அ.தி.மு.க.,வை சேர்ந்த இவரை  எதிர்த்து, தி.மு.க.,வை சேர்ந்த அர்ச்சுணன்(௫௭) என்பவர் கடந்த ௨௦௧௧ம் ஆண்டு ஊராட்சி தலைவர்  தேர்தலில் போட்டியிட்டு தோல்வியடைந்தார்.முன்னதாக தேர்தலின் போது  இருதரப்பினருக்கும் முன்விரோதம் ஏற்பட்டது. இந்நிலையில் கடந்த 2011ம் ஆண்டு பகல் ௧௨:00 மணியளவில், பெருமுக்கல் ஏரிக்கரை அருகே, பிரகாஷ் மோட்டார் சைக்கிளில் வந்து கொண்டிருந்தார். அப்போது,   மூன்று மோட்டார் சைக்கிள்களில் வந்த வன்முறைக் கும்பல், பிரகாஷ் மீது ஆயுதங்களால் தாக்கி, கொலை செய்தனர். இந்த வழக்கில், பிரகாஷின் தம்பி கருணாகரன் கொடுத்துள்ள புகாரின் பேரில், அர்ச்சுணன், பாலு, பழனி, அய்யப்பன் உள்ளிட்ட ௯ பேர் மீது பிரம்மதேசம் போலீசார் வழக்கு பதிவு செய்தனர். திண்டிவனம் முதலாவது கூடுதல் மாவட்ட அமர்வு நீதிமன்றத்தில், வழக்கு விசாரிக்கப்பட்டது.  வழக்கின் இறுதித்தீர்ப்பு ௬ம் தேதி(நேற்று) வழங்கப்படுவதாக அறிவிக்கப்பட்டிருந்தது. இந்நிலையில், நீதிபதி பரணிதரன் முன்னிலையில் நேற்று மாலை வழக்கு விசாரணைக்கு வந்தது. இதில் குற்றம் சாட்டப்பட்ட ௯ பேரில், சென்னை நெடுங்குன்றத்தை சேர்ந்த சூர்யா(௨௭), ஊரப்பாக்கத்தை சேர்ந்த லேந்தர்(௩௦) ஆகிய இருவரும் கோர்ட்டில் ஆஜராகவில்லை. இதைத்தொடர்ந்து ஆஜராகாமல் இருந்த இருவருக்கும் நீதிபதி, பிடிவாரண்ட் பிறப்பித்து உத்தரவிட்டார்.  வழக்கை வரும் ௧௩ம் தேதிக்கு ஒத்தி வைத்தார். இந்த வழக்கில் அரசு தரப்பில் சண்முகம் ஆஜராகியிருந்தார். முன்னதாக, திண்டிவனம் கோர்ட் வளாகம் மற்றும் நகர் கிராமத்தில் அதிக அளவில் போலீசார் பாதுகாப்பிற்காக குவிக்கப்பட்டிருந்தனர். தி.மு.க., வெற்றிஊராட்சி தலைவர் பிரகாஷ் கொலையான பிறகு, நடந்த நகர் ஊராட்சி மன்ற தலைவர் தேர்தலில், தி.மு.க., பிரமுகர் அர்ச்சுணன் மனைவி சாந்தா போட்டியிட்டு, வெற்றி பெற்றுள்ளார் என்பது குறிப்பிடத்தக்கது.</description>
</news>
