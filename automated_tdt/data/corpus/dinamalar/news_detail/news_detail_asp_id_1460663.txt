<news>
<headline>ஈரோடு கிடா விருந்து</headline>
<description>
கோயம்பேடு பேருந்து நிலையத்தில், இரு தினங்களுக்கு முன்...'நல்லி எலும்பை நரகத்தனமா உறிஞ்சு, அதோட கொழுப்பை உள்ளே தள்ளிட்டு இருந்தேன். அது வயித்துக்குள்ளே போய் மோட்சம் அடையுறதுக்கு முன்னாடி, இலை மேல படுத்துக் கிடந்த வான்கோழி வறுவல் என்னை, 'வா வா'ன்னு அழைக்க, அதை வதம் பண்ணிட்டு, சுதந்திரப் புறாவோட எலும்பை, சுக்கு நுாறா உடைச்சேன். அப்படியே, காடையோட கை காலை பதம் பார்த்து,  அடடா... தண்ணிக்கு ஏங்கினவனுக்கு, தர்பூசணி பழம் கிடைச்ச மாதிரி... என்னா சாப்பாடு; இன்னும் ஒரு மாசத்துக்கு அசைவம் பக்கமே தலை வைச்சு படுக்க மாட்டேன். ஆட்டோட தலையில இருந்து கால் வரைக்கும், எல்லா பாகமும் என் இலை மேல கிடந்துச்சு. அதுபோக, புறா, மீன், வான்கோழி வேற! சும்மா சொல்லக்கூடாது, வான்கோழி வறுவல் இருக்குதே... அம்புட்டு ருசி போ! என்னைக்காவது நீ ஈரோடு பக்கம் போனா, சாப்பிட்டு வா. இந்தா... இந்த நம்பரை, 'நோட்' பண்ணிக்கோ. போறதுக்கு முன்னால, மறக்காம, 'புக்' பண்ணிட்டுப் போடா' பக்கத்து இருக்கை நபர், தன் நண்பனுக்கு தொலைபேசி எண்ணைச் சொல்ல, அது என் அலைபேசியில் பதிவாகத் துவங்கியது.வான்கோழி வறுவல்: உப்பு, மிளகாய் தூள், மஞ்சள் தூள் கலந்து, வான்கோழியை வேக வைக்கணும். ஒரு வாணலியில, பச்சை மிளகாய், வெங்காயம், இஞ்சி, பூண்டு சேர்த்து வதக்கி, வேக வைச்சிருக்கிற வான்கோழியை அதுல சேர்த்து பொன்முறுவலா வதக்கி எடுத்தா, 'வான்கோழி வறுவல்' தயார்!ருசியின் ரகசியம்!: இளம் வான்கோழியை, தேவைக்கேத்த எடையில வாங்கி, அன்னைக்கே சமைக்கிறதும்; வீட்டுலேயே தயார் செஞ்ச மசாலாக்களை உபயோகிக்கிறதும் தான், இந்த ருசிக்கு காரணம்.என்ன விலை?: பார்த்த உடனேயே வயிற்றை நிறைக்கும், 'மெகா சைஸ்' இலையில், ஒரு ஆளுக்கான சாப்பாடு, 500 ரூபாய்.சோத்து மூட்டை: நான் தான் பெரிய சோத்து மூட்டைன்னு நினைச்சா, எனக்கு மேல நிறைய பேர் இருக்கிறாங்கன்னு அன்னைக்குத் தான் தெரிஞ்சுக்கிட்டேன். இலையை பார்த்தவுடனே, வாயில இருந்து வயித்துக்குள்ளே ஆயிரம் பட்டாம்பூச்சி பறக்கிற, 'பீலிங்.' அதுலேயும், அந்த வான்கோழி வறுவல் உள்ளே போனதுக்கப்புறம், ரெண்டாவது ரவுண்டு கேட்டதெல்லாம், என் குலச்சாமி மாயாண்டி (ராஜ்கிரண்) கொடுத்த வரம்! இனி மாசத்துக்கு ஒரு தடவையாவது, அங்கே போயிரணுமப்பா!இடம்: யூ.பி.எம்., சீனாபுரம், ஈரோடு.போன்: 0429 - 424 5161நேரம்: பகல் 12:00 - 3:00 மணி</description>
</news>
