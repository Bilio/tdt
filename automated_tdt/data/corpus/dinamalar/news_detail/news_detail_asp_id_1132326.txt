<news>
<headline>மியூசிக் சீசன் இசையும் சட்டம்</headline>
<description>
கிராமஃபோன் கம்பெனி எம்.கே.டி கேட்ட தொகையைக் கொடுக்க மறுத்தது. அது மட்டுமல்ல. அதில் அசுவத்தாமாவைப் பாடச்செய்தது. எம்.கே.டி யின் குரலுக்கு பதிலாக துறையூர் ராஜகோபால சர்மா என்பவரைப் பாடவைத்து இசைத்தட்டுகளைப் பதிவும் செய்தது. இசைத்தட்டில் 'சிந்தாமணி' - யில் எம்.கே.தியாகராஜ பாகவதர் பாடிய பாடல்கள் என்றும் பொறித்தது.மியூசிக் சீசன் ஆரம்பமாகிவிட்டதல்லவா?நாமும் சில இசை உரிமை குறித்த சில குழப்பங்கள் மற்றும் வழக்குகளின் மூலம் சில உண்மைகளை அறிந்து கொள்வோம்.நாற்பதுகளின் பிற்பகுதியிலும், ஐம்பதுகளின் முற்பகுதியிலும் எம்.கெ.டி. தியாகராஜ பாகவதர் திரைத் துறையில் கொடிகட்டிப் பறந்தார். 'பின்னணிப் பாடகர்' என்ற முறை தொழில் நுணுக்க ரீதியாக பயன்படுத்தப் படவில்லை. நடிகர்களே பாடி வந்தனர். எம்.கே.டி ஏற்கனவே 'பவளக்கொடி', 'திருநீலகண்டர்' ஆகிய படங்க்களில் நடித்தும் பாடியும் பிரபலமாகியிருந்தார்,அவரும் மராட்டிய நடிகை அசுவத்தாமாவும், நடித்தும் பாடியும் வெளிவந்த 'சிந்தாமணீ' என்ற திரைப்படம் மிக வெற்றிகரமாக ஓடிக்கொண்டிருந்தது.இசைத்தட்டுகளை விற்றுவரும் கிராமஃபோன் கம்பெனி ஒன்று சிந்தாமணி திரைப்படப் பாடலை வெளியிட விரும்பியது.இது பற்றிய பேச்சுவார்த்தையின் போது கிராமஃபோன் கம்பெனி எம்.கே.டிக்கு மிகக் குறைந்த சன்மானத்தையே அளிக்க முன்வந்தது.படத்தின் வெற்றிக்குத் தன்னுடைய குரலும், பாட்டும், முக்கியமானதாக இருந்ததும் வெற்றி நடிகராக வந்திருந்ததும் எம்.கே.டி அவர்களை கூடுதலான சன்மானத்தைக் கேட்கச் செய்தது.கிராமஃபோன் கம்பெனி எம்.கே.டி கேட்ட தொகையைக் கொடுக்க மறுத்தது. அது மட்டுமல்ல. அதில் அசுவத்தாமாவைப் பாடச்செய்தது. எம்.கே.டி யின் குரலுக்கு பதிலாக துறையூர் ராஜகோபால சர்மா என்பவரைப் பாடவைத்து இசைத்தட்டுகளைப் பதிவும் செய்தது. இசைத்தட்டில் 'சிந்தாமணி' - யில் எம்.கே.தியாகராஜ பாகவதர் பாடிய பாடல்கள் என்றும் பொறித்தது.கவனிக்க… கிராமஃபோன் கம்பெனி, .." 'சிந்தாமணி' - யில் எம்.கே.தியாகராஜ பாகவதர் பாடிய பாடல்கள்" என்றுதான் பொறித்ததே தவிர,  'சிந்தாமணி' - யில் எம்.கே.தியாகராஜ பாகவதர் பாடிய பாடல்கள் இந்த இசைத்தட்டில் இருக்கிறது எனச்சொல்லவில்லை.இரண்டிற்கும் பொருள் வித்தியாசத்தைக் கவனியுங்கள்..அந்தப் படத்தில் அவர் பாடிய பாடல்கள் இந்த இசைத்தட்டில் இருக்கிறது. (அது அவர் பாடியதாகவோ, அல்லது வேறு எவர் பாடியதாகவோ இருக்கலாம்)சட்டெனப் பார்ப்பவர்… இசைத்தட்டின் முகப்ப்பில் எம்.கே.டி எனும் பெயர் இருந்ததைப் பார்த்ததும் அவர் பாடியதாகவே நம்புவர்.இது பற்றிய மேலும் தகவல்கள் 'தமிழ் சினிமாவின் கதை' எனும் அறந்தை.நாராயணன் அவர்களின் நூலில் காணக்கிடைக்கிறது.இப்படித் தொடர்ந்து பல சமயங்களில் நடக்க ஆரம்பித்ததும்…  ஒவ்வொரு இசைத்தட்டின் முகப்பிலும், இன்னின்ன தகவல்கள் இருக்க வேண்டும் என விதிகளும், அவை பொருட் குழப்பத்தை ஏற்படுத்தாததாக இருக்க வேண்டும் எனவும் விதி செய்யப்பட்டது.திரைப்படம் என்பது ஒரு அறிவியல். அது கலையுடன் இணைந்து வியாபாரமாக நிற்கையில் 'திரைப்படம்' என்பது பற்றிய விளக்கம் பல வழக்குகளில் குறிப்பிடப்பட்டிருப்பினும், உச்ச நீதிமன்ற நீதிபதியாக விளங்கிய மறைந்த ஜஸ்டிஸ்.வி.ஆர்.கிருஷ்ணய்யர் 1977ம் ஆண்டு மார்ச் மாதம் 14 -ம் தேதி அளித்த தீர்ப்புடன் தனது கருத்தாகக் குறிப்பிட்டிருப்பது மிகவும் சிறப்பான ஒன்றாகும்.  Indian Performing Right Society ... vs Eastern India Motion Picturesக்கும் நடந்த வழக்கில், ( http://indiankanoon.org/doc/331232/  ) பதிப்புரிமைச்சட்டத்தின் பல்வேறு பிரிவுகள் பற்றி பல முக்கியமான தீர்ப்பினைக் கொடுத்து, அந்த சட்டத்தின் பல்வேறு அடிப்படைகளை அதுவும் திரைப்படம், திரையிசை ஆகியவற்றை வரையறை செய்த நீதிமன்றத் தீர்ப்பு இது.இவ்வழக்கில் 'இந்திய திரப்படங்களில் இசையமைப்பாளரின் பங்கு என்ன? உரிமை என்ன? உரிமை இருந்தால் அதை அவர் மற்றவர்களுக்கு கொடுக்க முடியுமா? அப்படி அவருக்கு இருக்கும் உரிமையைத் தயாரிப்பாளர் தடுக்க முடியுமா? எனும் மூன்று முக்கியக் கேள்விகள் எழுப்பப்பட்டன.இசை உரிமைக் கழகங்கள் பற்றி இங்கே அறிந்து கொள்ளுதல் நலம்.1957 பதிப்புரிமைச் சட்டத்தின் கீழ் 1969ல் ஆரம்பிக்கப்பட்ட இந்த கழகத்தின் வேலை… வெவ்வேறு பகுதிகளிலும் இருக்கும் இதன் உறுப்பினர்களின் படைப்புகளை நிர்வகித்து அதற்கான ராயல்டி தொகையை வசூலித்துத்தருவது, அதற்கான ஏற்பாடுகளைச் செய்து தருவதுமாகும். உதாரணமாக, இளையராஜாவின் ஒரு இசைப்படைப்பை ஜெர்மனியில் உள்ள ஹோட்டல் ஒன்றில் பொழுது போக்கிற்காக, ஒலிபரப்ப வேண்டுமெனில், அந்த ஹோட்டல் இந்த கழகத்தை நாடும். இளையராஜா இதில் உறுப்பினராக இருக்கும்பட்சத்தில் அதற்கான அனுமதி பெற்றுத்தந்து, அந்த ஹோட்டலில் இருந்து இவருக்கு அதற்கான ராயல்டி தொகையைப் பெற்றுத்தரும்.இசை அமைப்பாளர்கள் இசைக் கலைஞர்கள் ஆகியோர் பொது மேடை, வானொலி ஆகியவற்றில் நிகழ்ச்சி நடத்த அனுமதி பெறுவதும் அதற்கான உரிமைப் பணத்தைப் பெறுவதும் இந்த கழகத்தின் உரிமை எனும் கருத்தை கிழக்கிந்திய சலனப்பட தயாரிப்பாளர் சங்கம் எதிர்த்தது.தயாரிப்பாளரின் கீழ் வேலை செய்யும் சம்பளம் வாங்கும் ஊழியரே இசையமைப்பாளர். எனவே, அவருக்கென தனி இசை உரிமை கிடையாது என வாதிடப்பட்டது.இந்த வழக்கில் முறையீடு மேல் முறையீடு என ஆனபின், திரைப்படம் என்பது அதனோடு இணைந்த இசையும் சேர்ந்ததே எனவே இசையமைப்பாளருக்கு என தனி உரிமை இல்லை என தீர்ப்பளிக்கப்பட்டது. என்றாலும்…இந்த வழக்கின் இறுதியில் உச்ச நீதிமன்ற நீதிபதி வி ஆர் கிருஷ்ணய்யர் நீதிபதி ஜஸ்வந்த் சிங் ஆகிய இருவரும் அளித்த தீர்ப்பில் திரைப்ப்பட தயாரிப்பாளர்தான் திரை இசைக்கு உரிமையானவர் எனும் உயர் நீதிமன்றத் தீர்ப்பை ஏற்றாலும்,தீர்ப்பு வாசிக்கப்பட்ட பின்பும், வி. ஆர் கிருஷ்னய்யர் அரசுக்கு ஒரு அலோசனையையும் குறிப்பையும் சட்ட நியாயத்திற்கும் இயற்கை நியாயத்திற்க்கும் உள்ள முரண்களைச் சுட்டி அரசு எடுக்க வேண்டிய வழிமுறைகளையும் குறிப்பிட்டார்.'ஆக்கபூர்வமான கலை வெளிப்பாடு என்பது பற்றி பரிசீலிக்கும் போது அதன் ஆத்மாவைக் கண்டறிதல் வேண்டும். இசைப்பணியில் ஈடுபட்டிருக்கும் கலைஞன் அந்த இசையை அனுபவிப்பதை அவனுடைய உரிமையாகக் காண்கிறான். திரைப்பட தயாரிப்பாளர் அவனுடைய எஜமானன் என்ற முறையில் அதனைப் பயன்படுத்தும் உரிமையைக் கொண்டவர். இரு உரிமையாளர்களும் ஒரே நேரத்தில் உரிமைகளைத் தொடர முடியாதா? என்ற கேள்வியை நீதிபதி வி ஆர் கிருஷ்னய்யர் எழுப்புகிறார்.ஒரு திரைப்படத் தயாரிப்பாளரோ திரைப்படத்தில் திரைப்படப் படிமங்களையும் இசையையும் சேர்த்தே வெளிப்படுத்துகிறார். அவரால் இசையை மட்டும் பிய்த்து தனியான பொது நிகழ்ச்சியாகக் கொடுக்க முடியாது.இதனை ஒரு இசை அமைப்பாளரால் ஒரு இசைக் கலைஞரால் கொடுக்க முடியும் அந்த கலைஞனும் பொது மக்களும் பரவசமடைய முடியும் இந்த உரிமையைத் தயாரிப்பாளர் பறிக்கலாமா? எனும் கேள்வியை எழுப்புகிறார்.அதன் பிறகே இன்று இசையமைப்பாளருக்கான உரிமையும், அதன்பின்னான இசைக்கலைஞர்களான பாடகர்களுக்கும் பாடலுக்கான ராயல்டி உரிமையும் (1913 அக்டோபர் 5 முதல்) கிடைத்தது.-ஹன்ஸா, அட்வகேட்</description>
</news>
