<news>
<headline>மாண்புமிகு மாணவன்</headline>
<description>
யார் இவன்?பெயர் - செ. வெங்கட்ரமணன்வயது - 18வகுப்பு - பிளஸ் 1பள்ளி - எஸ்.கே.என்.எஸ்.பி.எம்.சி., விவேகானந்தாவித்யாலயா, பெரம்பூர், சென்னைபெற்றோர் - செந்தில்வேலன் - சாந்திகனவு - இந்தயா முழுக்க சமச்சீர் கல்விபலவீனம் - பலவீனம் அறியாதிருத்தல்அடையாள் - பேச்சாளர்ஆச்சர்யம் - புவிஈர்ப்பு அலைகள் மீது!பயம் - வெற்றியின் போதுநாம ஒருத்தரை உண்மையா நேசிக்க ஆரம்பிச்சிட்டா, அவங்ககிட்டே இருக்கிற நல்ல குணங்கள் நமக்கு தானா வந்துடும். அடுத்தவங்களுக்கு உதவி செய்ற குணம், என் அப்பாகிட்டே இருந்து நான் கத்துக்கிட்டது 'ஒரு கை நீட்டி உதவுனா, இரு கைகள் சேர்ந்து நம்மை வணங்கும்'னு, இந்த குணத்தால தான் நான் தெரிஞ்சுக்கிட்டேன் - மனிதன் கடவுளாவதன் பின்னணியை, வெகு அழகாய் சொல்கிறான் வெங்கட்.வெற்றி, தோல்வியைப் பற்றி நீ என்ன நினைக்கிறே வெங்கட்?'மனுஷனா பிறந்தா ஜெயிக்கணும்'னு சொல்வாங்க. நான் ஜெயிச்சிட்டே இருக்கத் தான் ஆசைப்பட்டறேன். ஆனா, தோல்வியும் எனக்கு வேணும். ஏன்னா நாம ஜெயிச்சுட்டா, மத்தவங்க நடந்து போறதுக்கு ஒரு பாதை கிடைக்கும். ஆனா, நாம தோற்கிறப்போ தான், இந்த பாதையில வராதீங்கன்னு, விளக்கா இருந்து மத்தவங்களுக்குச் சொல்ல, ஒரு வாய்ப்பு கிடைக்கும். மனிதம் நேசிக்கிற அத்தனை பேருமே, தோல்விக்கும் பழகணும் சார்!மனிதம் பேசலாமா?வெங்கட்: அவர் பேரு சரவணன், வடலூர்ல இருக்கிறார். வயது 40 இருக்கும். அவருக்கு நரம்பு சம்பந்தப்பட்ட பிரச்னை உண்டு. எந்தநேரமும் கை, கால்கள்ல ஒரு நடுக்கம் இருந்துட்டே இருக்கும். ஆனா, ஒரு இடத்துல அவர் உட்கார்ந்து நான் பார்த்ததில்லை. அங்கே இருக்கிற ஒரு ஆதரவற்றோர் இல்லத்துல வேலை பார்த்துட்டு இருக்கிறார். உடம்பு முடியாத வயசானவங்களுக்கு, ஒரு தாயா இருந்து கவனிச்சுக்கிறார். நினைவு தப்பி படுக்கை தான் எல்லாமும்னு இருக்கிறவங்களோட தேவைகளை, எந்த கூச்சமும், அருவருப்பும் இல்லாம நிறைவேத்துறார். அந்த இல்லத்தை விட்டு வெளியில வந்தாலும் யாருக்காவது உதவ முடிமான்னு தான் பார்க்கிறார். 'எப்படி இதெல்லாம் முடியுது'ன்னு தான் பார்க்கிறார். 'எப்படி இதெல்லாம் முடியுது'ன்னு கேட்டா. 'வாழப்போற நான் கம்மின்னு தெரிஞ்சு பேச்சு! அதான், நாலு பேருக்கு உதவுற மாதிரி, நல்ல வாழ்க்கை வாழ்ந்துட்டு இருக்கிறேன்'னு சொல்றார். அவரைப் பார்க்கிறப்போ எல்லாம், 'நாம இன்னும் பெரிசா செய்யணும்'னு எனக்கு தோணிக்கிட்டே இருக்கும்.உன நண்பனை பற்றி சொல்; உன்னைப் பற்றி அறிகிறேன்!வெங்கட்: மத்தவங்க நம்மைப் பத்தி என்ன நினைப்பாங்கன்னு, எந்த நேரமும் யோசிச்சிட்டு இருந்தா, நாம எந்தவகையிலும் முன்னேறவே முடியாது. இதை அறிவுரையா எனக்குச் சொல்லாம, வாழ்ந்து காட்டி உணர்த்துனான் அய்யப்பன், என்னோட நண்பன், எல்.கே.ஜி.யில இருந்து 10ம் வகுப்பு வரைக்கும், அவனும் நானும் ஒண்ணா படிச்சோம். அந்த சமயங்கள்ல, யாராவது அவனை கிண்டல் பண்ணுனா, அதை பெரிசா எடுத்துக்காம கடந்து போயிட்டே இருப்பான். ''சடார்னு கோபப்படுறதுக்கு பதிலா, இவன் ஏன் இப்படி இருக்கிறான்னு, எனக்கு வெறுப்பா இருக்கும். 'ஏன்டா இப்படி இருக்கிறே?'ன்னு ஒருநாள் அவன்கிட்டே கேட்டேன். 'எதுக்குடா கோபப்படணும். அவங்க தரம் அவ்வளவு தான்'னு சொல்லிட்டு போயிட்டான். எதிர்த்து நின்னு போராடாம, வாய் வார்த்தை வீசாம, சக மனிதர்களை இப்படி கூட ஜெயிக்க முடியும்னு அவன் மூலமாத்தான் நான் புரிஞ்சுகிட்டேன்! பொறுமைக்கும், கோழைத்தனத்துக்கும் உள்ள வித்தியாசமும் அப்போதான் எனக்குப் புரிஞ்சுது!இன்றைய படிப்பு சுகமா; சுமையா?வெங்கட்: எதிர்கால வாழ்க்கைக்கு பயன்படுற மாதிரியான பாடங்களும், அதை புரிஞ்சு படிக்கிற மாதிரி கத்துக் கொடுக்கிற ஆசிரியர்களும் இருக்கிறதால, படிப்பு சுகம் தான். ஆனா, அப்படிப்பட்ட பாடங்களும், ஆசிரியர்களும் ரொம்ப குறைவான எண்ணிக்கையில இருக்கிறதால, படிப்பு சுமையாவும் இருக்கு! பாடங்கள்ல இருக்கிற ஆண்டுகளை மனப்பாடம் பண்ணி, நாங்க என்ன பண்ணப் போறோம் சொல்லுங்க!கடவுள் உன் முன் வந்து நின்றால்...?வெங்கட்: அபிமானத்தை விரும்பாத, மனிதாபிமானத்தை நேசிக்கிற ஒரு நல்ல தலைவன் வேணும்னு கேட்பேன்.நாம்: அது ரொம்ப சிரமம்ன்னு கடவுள் சொல்லிட்டா...வெங்கட்: அப்போ, அப்படிப்பட்ட தலைவனா மாறக்கூடிய வாய்ப்பை எனக்கு கொடுங்கன்னு கேட்பேன்.எங்கள் வெங்கட்ரமணன்பா. உஷாராணி, தலைமை ஆசிரியை.மத்தவங்களோட கருத்துக்கும் செவி சாய்க்கிற மனசு எல்லாருக்கும் அமையாது. அந்த மனசு எங்க வெங்கட்ரமணனுக்கு உண்டு. அதானல தான். நல்ல நண்பர்களையும், நல்ல பேரையும் அவன் சம்பாதிச்சிருக்கான. அவனோட நல்லறிவுக்கும், நல்ல மனசுக்கும், அவனோட ஆன்மிக ஈடுபாடும் ஒரு காரணம். அவன் எதிர்கால வாழ்க்கை, நிச்சயம் சிறப்பா இருக்கும்!</description>
</news>
