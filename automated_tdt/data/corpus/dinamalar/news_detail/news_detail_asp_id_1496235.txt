<news>
<headline>பெயரின்றி சுவர் விளம்பரம்: வேட்பாளர் மாற்றப்படுவாரா?</headline>
<description>
ஆட்டையாம்பட்டி: வீரபாண்டி தொகுதியில், அ.தி.மு.க., வேட்பாளர் மனோன்மணி பெயர் இல்லாமல், சுவர் விளம்பரம் செய்யப்படுவதால், அவர் மாற்றப்படுவாரா என, கேள்வி எழுந்துள்ளது.சேலம், வீரபாண்டி தொகுதியில், கடந்த முறை வெற்றி பெற்ற எஸ்.கே.செல்வத்துக்கு சீட் கிடைக்கும் என, தொண்டர்கள் எதிர்பார்த்தனர். ஆனால், யாரும் எதிர்பாராத வகையில், மனோன்மணி வேட்பாளராக அறிவிக்கப்பட்டார். இதனால், அதிருப்தி அடைந்த தொண்டர்கள், 'மனோன்மணி, கவுன்சிலர் தேர்தலில் மூன்று முறை போட்டியிட்டு தோற்றவர்' என, கட்சி மேலிடத்துக்கு புகார் அனுப்பி உள்ளனர். இதனால், அந்த வேட்பாளர் மாற்றப்படுவார் என்ற நம்பிக்கையில், அ.தி.மு.க., தொண்டர்கள், சுவர் விளம்பரங்களில், வேட்பாளர் பெயர் எழுதாமல், 'இரட்டை இலை' சின்னம் மட்டும் வரைந்து வருகின்றனர்.</description>
</news>
