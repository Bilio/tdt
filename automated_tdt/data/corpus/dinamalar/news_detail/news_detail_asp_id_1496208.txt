<news>
<headline>பெண் துப்புரவாளர்களை தாக்கியவர் கைது</headline>
<description>
வாழப்பாடி: வாழப்பாடி, முத்தம்பட்டி ஊராட்சியில், தூய்மை பாரத இயக்கத்தில், துப்புரவாளர்களாக பணியாற்றும் பழனியம்மாள், தமிழ்மணி, கலைவாணி ஆகியோர், நேற்று காலை, முத்தம்பட்டி பாலாஜி நகர் அருகே, துப்புரவு பணியில் ஈடுபட்டனர். அப்போது, அங்கு வந்த அதே பகுதியை சேர்ந்த மூர்த்தி, 61, என்பவர், பெண் துப்புரவு பணியாளர்களை ஆபாசமாக பேசி தாக்கினார். இதுகுறித்து பழனியம்மாள், மூர்த்தி, கொலை மிரட்டல் விடுத்ததாக, வாழப்பாடி போலீசில் புகார் செய்தார். அதையடுத்து, மூர்த்தியை கைது செய்து, போலீசார் விசாரிக்கின்றனர்.</description>
</news>
