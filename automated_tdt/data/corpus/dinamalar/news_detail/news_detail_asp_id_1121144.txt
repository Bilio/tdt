<news>
<headline>கனவுகளைக் கைப்பற்றுவோம் - 8</headline>
<description>
சாலை, மின்சார வசதி எதுவுமே இல்லாத கிராமத்தில் உள்ள ஒரு ஆரம்ப பள்ளி ஆசிரியர் தன மாணவர்களைப் பார்த்து நீங்கள் எதிர்காலத்தில் என்னவாக போகின்றீர்கள் என்று கேட்டார்.."டாக்டர், ஆசிரியர், என்ஜினீயர், கலக்டெர் , போலீஸ் போன்ற பதில்கள் வந்தன..அதில் ஒரு குரல் மட்டும் 'தொழிலதிபர்' என்று சொல்ல "கொல்" என்று வகுப்பு முழுக்க சிரிப்பொலி..சிரித்தவர்கள் சாதித்தார்களா என்று தெரியாது .."தொழிலதிபர் ஆகப் போகிறேன் என்று சொன்ன சிறுவன் சாதித்து விட்டான்..அந்த அசாத்திய சாதனையாளரின் பெயர் பி.ஜெயக்குமார் ..பூமி என்ற நிறுவனத்தை ஆரம்பித்தவர்..இந்தியாவில் கிரௌண்ட் இன்ஜினியரிங் செய்யும் நிறுவனம்..இன்று இவரது நிறுவனத்தின் மதிப்பு ரூபாய் 100 கோடி..அவர் சொல்வது தமிழ்நாட்டில் பெற்றோர்கள் தங்கள் பிள்ளைகளை படி படி என்று சொல்லிக் கொண்டே இருக்கின்றார்கள் வீட்டில் இரண்டு பிள்ளைகள் இருந்தால் ஒரு பையனை படிக்க வையுங்கள்...இன்னொரு பிள்ளையை பிசினஸ் செய்யச் சொல்லுங்கள் ஒரு பிள்ளையின் படிப்பை பிஸினஸ் க்கு பயன்படுத்தலாம்..இந்தியாவில் டெல்லி , மும்பை போன்ற இடங்களில் பிசினஸ் வளர்ந்தது போல் தமிழ்நாட்டில் வளராததற்கு இதுவும் ஒரு காரணம்..என்றார்....ஆனால் நம் மக்கள் பிசினஸ் என்றாலே பயப்படுகின்றனர்..'ஒரு வேலைக்கு போனால் மாதம் ஒரு குறிப்பிட்ட வருமானம் வரும் ஆனால் பிசினஸ் அப்படி இல்லை ரிஸ்க் எடுக்க வேண்டி வருமே' என்று கொஞ்சம் இப்படி கற்பனை செய்து பாருங்கள் அடுத்தவர்களுக்கு உழைப்பதை விட நாம் செய்யும் தொழிலுக்கு உழைத்து நமக்கு நாமே ராஜாவாக இருந்தால் ?அதற்கு தேவை கடுமையான உழைப்பும் , விடாமுயற்சியும்உழைப்பின் பெருமையை உழைக்கும் பொழுது தான் உணர முடியும்..உழைப்பு என்ற வார்த்தையை அலசிப் பார்ப்போமேயானால் அது ஒரு சுயநலமற்ற வார்த்தையாகவே தென்படுகின்றது..ஏழையும், பணக்காரரும் சமமாக கொள்வது உழைப்பு..எந்த மதத்தினரும் கடவுளாக கொள்வது உழைப்பு....கடினமாக நாம் உழைத்தால், மிகவும் மகிழ்ச்சியாக நாம் இருக்கலாம் சிறந்த கருத்துகளை நாம் செயல்படுத்தாதவரை அவற்றால் பலனில்லை. மனவலிமையும் கடின உழைப்பும் இல்லையென்றால் எப்பேற்பட்ட திறமையும் வீணாகிவிடும்.ஒரு வாத்தை எடுத்துக் கொள்ளுங்கள். அது நீரின் அடியில் ஓயாது காலால் உதைத்துக் கொண்டே இருக்கும். ஆனால் நீரின் மேல் அமைதியாகவும், சீராகவும் காணப்படும்.முயற்சி என்பது முயன்றுகொண்டே இருப்பது தான் , வெற்றி தோல்வி பற்றிய கவலை கொள்ளாமல் முழு ஈடுபாட்டுடன் நாம் நினைத்த காரியத்தில் ஈடுபடுவது தான் முயற்சி எனப்படும்..முயற்சி செய்யும் பொழுது மேற்கொண்டுள்ள செயல் வெற்றியடைகின்றது, முயலாத பொழுது அது தோல்வியையும் வருத்தத்தையும் கொடுக்கின்றது..நம் உடல் சீராக இயங்குவதற்கு ஆக்ஸிஜன் தேவைப்படுகின்றது ..அதே போல் ஒரு செயலின் வெற்றிக்கு முயற்சி தேவைப்படுகின்றது...தன்முனைப்பு இல்லாத மனிதனைப் பொம்மையாக உலகம் பார்க்குமெயொழிய சக மனிதனாகப் பார்ப்பதில்லைஉணவு தேவை ஏற்படும் பொழுது தான் விலங்குகள் முயற்சியை மேற்கொள்கின்றன..தேவை நிறைவுறும் பொழுது அவைகள் உணவு தேட முயற்சி செய்வதில்லை ..ஆனால் மனிதனுக்கு ஒரு தேவை நிறைவேறும் பொழுது மறு தேவை ஆரம்பமாகின்றது..அவன் அன்றாட தேவைகளையும் வரவிருக்கும் தேவைகளையும் கருத்தில் கொண்டு முயல வேண்டும்..அவ்வாறு இல்லையெனில் அவன் ஒரு சமூக விலங்காக கருதப்படுவான்..எப்பொழுது லட்சியம் உயர்ந்த அளவில் இருக்கிறதோ அப்பொழுதெல்லாம் முயற்சியே ஊக்கமளிக்கின்றது விடாமுயற்சி உள்ளவர்களுக்கு சோம்பல் வராது ..உழைப்பே அவர்கள் ஓய்வாக இருக்கும்..தோல்வியை கண்டு துவள மாட்டார்கள் ..தோல்விகள் தான் வாழ்க்கையின் முன்னேற்றத்திற்கு அடிப்படை என்பதை உணர்வார்கள் .ஒரு ஊருக்குச் செல்வதற்கு, பல வழிகள் இருப்பது போல, நம்முடைய இலக்கை அடைவதற்கும், பல்வேறு வழிகள் உள்ளன. ஒரு வழி அடைபட்டால், மாற்று வழி பற்றி யோசிக்க வேண்டும். மிகப் பிரபலமான விஞ்ஞானி, ஆல்பர்ட் ஐன்ஸ்டீனிடம், முட்டாள் தனத்துக்கு விளக்கம் கேட்ட போது, "ஒரே வேலையை, திரும்பத் திரும்ப ஒரே மாதிரி செய்துவிட்டு, வித்தியாசமான பலனை எதிர்பார்ப்பதற்கு பெயர் தான் முட்டாள்தனம்' என்றாராம்.தனக்கு நிறைய திறமையிருந்தும், அங்கீகாரம் கிடைக்கவில்லையே என்று வருத்தப்படுவதை விட அதற்கான வழியை தேடுதல் நலம்..., புகழின் உச்சிக்குச் சென்ற பலர், ஆரம்ப காலத்தில் அங்கீகாரம் கிடைக்காமல், போராட நேர்ந்திருக்கிறது.நான் யாராக இருந்தாலும் பரவாயில்லை நான் எண்ணுவதை அடைந்தே தீருவேன் என இலட்சியத்துடனும் விடா முயற்சியுடனும் செயற்பட்டால் வெற்றி வந்தே சேரும். தனித் தன்மை வாய்ந்தவர்களாக இருக்க வேண்டும்.வெற்றியடைந்த பெரிய மனிதர்கள் பணத்தை மட்டுமே குறிக்கோளாக கொண்டதில்லை... மக்களுக்கு பயனுள்ள சேவைகளை வழங்க வேண்டும் என்பதற்காகவே அவர்கள் கடுமையாக உழைக்கின்றார்கள் நம் உழைப்பும் , விடா முயற்சியும் தன நலத்துடன் மட்டும் இல்லாது பொது நலத்துடன் இருக்கும் பொழுது உலகம் நம்மை திரும்பி பார்க்கும்...- ரோஸ்லின்</description>
</news>
