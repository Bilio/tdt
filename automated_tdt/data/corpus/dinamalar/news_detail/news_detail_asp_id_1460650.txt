<news>
<headline>'ஜெயராம் கடை' இறால் வறுவல்</headline>
<description>
'குவாட்டருக்கு 20 ரூபாய் அதிகம் கேட்டா, 'டிப்ஸ்' சேர்த்து 30 ரூபாயா கொடுபபீங்க. மீட்டருக்கு மேல இவ்வளவுன்னு கேட்டா, பேரம் பேசி கழுத்தறுப்பீங்க. யோவ், உன்னையெல்லாம்' எனத் துவங்கி, பல மைல் நீளத்திற்கு திட்டிக் கொண்டிருந்தார் ஆட்டோ ஓட்டுனர். முடிக்கும் வரை காத்திருந்தேன். 'அர்ச்சனை' முடிந்து திரும்பியவரிடம், 'அண்ணே... ஜெயராம் கடைக்குப் போகணும்' என இழுத்தேன். 'என்னண்ணே ஊருக்குப் புதுசா; அந்தா தெரியுது பாருங்க, அதுதான் கடை. மதியம் 12:00 மணிக்கு தான் பந்தி ஆரம்பிக்கும். கொஞ்ச நேரம் வண்டியில் உட்காருங்கண்ணே!' என்றார்; அமர்ந்து கொண்டேன்.'நமக்கு எந்த ஊருண்ணே?' முதுகிற்கு பின்னால் பாடிக் கொண்டிருந்த இளையராஜாவை இடைமறித்து, என்னிடம் கேட்டார். 'சென்னை; வேலை விஜயமா சிதம்பரம் வரவேண்டி இருந்துச்சு. இங்கே, 'ஜெயராம் கடை இறால்' நல்லாயிருக்கும்னு சொன்னாங்க. அதான் வந்தேன்' ஜொள் வடிய நான் முடித்ததும், அவர் சொல்ல ஆரம்பித்தார். 'இங்கே எம்புட்டு பேர் வந்து போறாங்க தெரியுமாண்ணே; கொஞ்ச நாளைக்கு முன்னால கூட அமைச்சர் ஒருத்தர் வந்திருந்தாரு. ஜெயராம் அண்ணன் கடை இறாலுக்கும், வஞ்சிரம் வறுவலுக்கும் சொக்கிப் போகாதவங்க யாரும் கிடையாது' என்றபடி கடிகாரம் பார்த்தார். நொடிமுள், 12:00ஐ தாண்டி கொஞ்ச தூரம் சென்றிருந்தது. 'உங்களுக்கு சொன்னதுல எனக்கும் பசிக்க ஆரம்பிச்சிடுச்சு. அப்படியே நடக்க ஆரம்பிக்கலாமா?' என்றபடி, ஆட்டோவில் ஒலித்துக் கொண்டிருந்த இசையை நிறுத்தினார்; நடக்க ஆரம்பித்தோம்.இதம் தரும் இறால்: மஞ்சள் தூள், மிளகாய் தூள், உப்பு, இஞ்சி - பூண்டு விழுதுடுன், வேக வைத்த இறாலை சேர்க்கவும். வாணலியில் எண்ணெய் ஊற்றி, அதில், இறால் கவலையோடு, வெங்காயம், தக்காளி, கொத்தமல்லி சேர்த்து வதக்கவும். சில நிமிடஙகளில் இறால் வறுவல் பந்திக்க தயாராகி விடும்.ருசியின் ரகசியம்: 'கடலூர்ல இருந்து இறால் வந்துட்டே இருக்கு. எக்காரணம் கொண்டும், முந்தின நாள் வாங்கின இறாலை பயன்படுத்துறதில்லை! அதே மாதிரி, இறால் வறுவலுக்க எப்படும் புது எண்ணெய் தான்!' - உரிமையாளர் ஜெயராம்.என்ன விலை?: திருப்தியுடன் சாப்பிடும் அளவிலான, ஒரு கிண்ணம் இறால், 140 ரூபாய்.சோத்து மூட்டை: 'சாம்பார் வேணுமா; மீன் குழம்பு வேணுமா'ன்னு கேட்டுகிட்டே இருந்தாங்க. இறால் வந்தது தான் தாமதம். அதுல கொஞ்சத்தை மட்டும் தொட்டுக்க வைச்சிட்டு, மத்ததையெல்லாம் சாப்பாட்டுல போட்டு பிசைஞ்சு, ஒரு வெட்டு வெட்டிட்டேன்ல. முதல் ரவுண்டுக்கு மட்டும் மூணு பிளேட் வாங்கினேன்னா பாத்துக்கோங்களேன். இருந்தாலும், இந்த ஆட்டோக்கார அண்ணன் ரொம்ப மோசம். வைச்சக் கண் வாங்காம என் இலையையும், வாயையுமே பார்த்துக்கிட்டு இருந்தாப்ல!இடம்: ஜெயராம் கடை, புத்தூர், சிதம்பரம்போன்: 98431 48250நேரம்: மதியம் 12.00 - 3.00 மணி</description>
</news>
