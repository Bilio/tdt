<news>
<headline>இளையோரின் ஓட்டுக்களை அதிகரிக்க விழிப்புணர்வு முகாமில் தகவல்</headline>
<description>
மதுரை: மதுரை பாத்திமா கல்லுாரியில் வாக்காளர் விழிப்புணர்வு கருத்தரங்கு நடந்தது.பேராசிரியர் மேரி மாக்டலின் வரவேற்றார். முதல்வர் பாத்திமா மேரி தலைமை வகித்தார். கூடுதல் கலெக்டர் ரோகிணி பேசியதாவது: கடந்த தேர்தலில் 18 - 30 வயதுடைய இளையோர் ஓட்டுகள் அதிகம் விடுபட்டிருந்தது. எனவே இளையோர் ஓட்டளிக்க வேண்டியதன் அவசியத்தை வலியுறுத்தி கல்லுாரிகள் தோறும் விழிப்புணர்வு முகாம் நடத்துகிறோம். சுதந்திரம் அடைந்தது முதலே ஆணுக்கு சமமாக பெண்ணுக்கும் ஓட்டளிக்கும் உரிமை வழங்கப்பட்டுள்ளது. நாம் ஓட்டளிப்பதால் என்ன மாற்றம் வரப்போகிறது என நினைக்காமல் ஜனநாயக கடமையாக ஓட்டளிக்க வேண்டும்,'' என்றார்.கலெக்டர் வீரராகவ ராவ் பேசுகையில்,''ஓட்டுசாவடிக்கு செல்ல பயப்பட வேண்டியதில்லை. ஓட்டளித்தபின் யாருக்கு பதிவு செய்தோம் என்பதை சொல்லக்கூடாது. கல்லுாரி மாணவிகளாகிய நீங்கள் மற்றவர்களிடம் ஓட்டளிப்பதன் அவசியத்தை விளக்க வேண்டும்,'' என்றார். துணை முதல்வர் டெலிசியா நன்றி கூறினார்.பயிற்சி கலெக்டர் கிள்ளி சந்திரசேகர், டி.ஆர்.ஓ., வேலுசாமி பங்கேற்றனர்.</description>
</news>
