<news>
<headline>தேர்தல் வாகனத்தில் புகார் எண் "ஸ்டிக்கர்'</headline>
<description>
திருப்பூர் :வாக்காளர் பட்டியல் தொடர்பான சந்தேகங்கள், விதிமீறல் புகார்களை தெரிவிக்க, அது தொடர்பான விவரங்களுடன் கூடிய "ஸ்டிக்கர்', தேர்தல் வாகனங்களில் ஒட்டப்பட்டு, விழிப்புணர்வு ஏற்படுத்தப்படுகிறது.திருப்பூர் வடக்கு தொகுதியில், பறக்கும் படை, நிலை கண்காணிப்பு குழு, வீடியோ குழு, உதவி தேர்தல் நடத்தும் அலுவலர் ஆகியோர் பயன்படுத்தும் வாகனங்கள் இயங்கி வருகின்றன. வாக்காளர் பட்டியல் மற்றும் தேர்தல் தொடர்பான புகார் தெரிவிக்க, கட்டுப்பாட்டு அறை தொடர்பு எண், ஏற்கனவே வெளியிடப்பட்டது.புகார் தெரிவிக்க, வாக்காளர் பட்டியல் தொடர்பான சந்தேகங்களை கேட்டு தெளிவு பெற, அதுதொடர்பான போன் எண் உள்ளிட்ட விவரங்கள், மக்கள் பார்வைக்கு படும் வகையில், தேர்தல் பணிக்கான வாகனங்களில் ஒட்டப்பட்டுளளன.இந்த "ஸ்டிக்கரில்' தேர்தல் கமிஷனின் கட்டணமில்லா போன் எண், தலைமை தேர்தல் அதிகாரியின் "வாட்ஸ்அப்' எண், இணையதளம் மற்றும் "இ-மெயில்' முகவரி, மாவட்ட கட்டுப்பாட்டு அறை, ஆர்.டி.ஓ., மற்றும் தாசில்தார் அலுவலக எண்கள் இடம் பெற்றுள்ளன. இச்சேவையை பயன்படுத்தி, பொதுமக்கள், புகார்களை பதிவு செய்யலாம் என, தேர்தல் பிரிவினர் தெரிவித்தனர்.</description>
</news>
