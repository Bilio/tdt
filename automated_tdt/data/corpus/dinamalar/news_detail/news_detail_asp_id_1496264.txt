<news>
<headline>அதிகாரிகள் கண்ணில் படவில்லையா? திறந்திருக்கும் கட்சி விளம்பரங்கள்</headline>
<description>
ஈரோடு: ஈரோடு கிழக்கு தொகுதிக்கு உட்பட பல பகுதிகளில், அரசியல் கட்சியினரின் பேனர், பெயர்பலகை மற்றும் கல்வெட்டுகள் அகற்றப்படாமல் உள்ளன.ஈரோடு பகுதி தேர்தல் அதிகாரிகள், தெரிந்தும் கண்டுகொள்ளாமல் இருக்கின்றனரா? அல்லது உண்மையாகவே தெரியவில்லையா? என்பது கேள்விக்குறியாக உள்ளது. சத்தி சாலையில் உள்ள மாநகராட்சி இரண்டாம் மண்டலத் தலைவர் கேசவமூர்த்தியின், கட்சி அலுவலகத்தில், ஜெ., எம்.ஜி.ஆர்., படத்துடன், கேசவமூர்த்தியின் பெயர் பலகை உள்ளது. அதில் உள்ள, ஜெ., படத்தை மறைக்கவில்லை. சூரம்பட்டி கிராமடை சாலையில் உள்ள, எம்.எல்.ஏ., சந்திரகுமார் கட்சி அலுவலகத்தில் விஜயகாந்த் படத்துடன் உள்ள தே.மு.தி.க., போர்டில் நேற்றுவரை, விஜயகாந்த் படத்தை மறைக்கவில்லை. ஜெ., பிறந்த நாளுக்காக, கிராமடை முதல் சந்தில், இரட்டை இலை சின்னங்களுடன், வைக்கப்பட்டுள்ள, கல்வெட்டு இன்னும் மறைக்கப்படவில்லை. பலர் கண்ணில் படும்படி உள்ள இந்த விதி மீறல்கள், அதிகாரிகள் கண்களில் மட்டும் படவில்லையா? என கேள்வி எழுப்புகின்றனர் அப்பகுதிவாசிகள்.</description>
</news>
