<news>
<headline>காற்றில் பறந்த விதிமுறைகள்; கவலைப்படாத பொதுமக்கள்</headline>
<description>
சென்னையை அலறடித்த வெள்ளத்தின் போது, சமூக வலைதளங்கள் மற்றும் இணையதளங்களில், பல்வேறு விமர்சனங்கள், கிண்டல்கள் மற்றும் கேலிப் படங்கள் வெளியாகின. அவற்றில், 'வெள்ளம் தன் இடத்தை தேடி, மிகச் சரியாக வந்திருக்கிறது; நாம் தான் அதன் இடத்தில் குடியிருக்கிறோம்' என்ற விமர்சனம், மிக பரவலாக பகிரப்பட்டது. அண்ணாநகர் மண்டலம், வில்லிவாக்கத்தைப் பொறுத்தமட்டில், இந்த விமர்சனம், நூற்றுக்கு நூறு உண்மை. 
என்ன நடந்தது?: வில்லிவாக்கம் ஏரி, வில்லிவாக்கம் கிராமத்தின், மேற்கு பகுதியில் உள்ளது. அதன் கிழக்கு பகுதியில், ஏரிக்கு முன்பாக, அம்மன் குட்டை என்ற குட்டையும் இருந்தது. வில்லிவாக்கம் கிராமம், சவுமிய தாமோதர பெருமாள் மற்றும் அகத்தீஸ்வரர் கோவில்களைச் சுற்றி உள்ள இடங்கள் மட்டுமே. மிகச் சில தெருக்களை மட்டுமே கொண்டிருந்த வில்லிவாக்கம் கிராமம், 1960 முதல் விரிவடையத் துவங்கியது.
கடந்த, 1982ல் வீட்டு வசதி வாரியம், உலக வங்கி நிதி உதவியுடன் வில்லிவாக்கம் ஏரியின் ஒருபகுதியை மனைகளாக மாற்றியது. மற்றொரு பகுதி தான் சிட்கோ நகர். மனைகளாக மாற்றப்பட்ட பகுதிதான், சிட்கோ நகர், ஜெகந்நாத நகராக மாறியுள்ளன.ஏரி சும்மா தானே கிடக்கிறது என கருதிய வீட்டு வசதி வாரியம், ஏரிக்குள் ஒரு பகுதியை தூர்த்து, குடியிருப்புகளை கட்டியது. அதையடுத்து, சிட்கோ தொழிற்பேட்டை கொண்டு வரப்பட்டது. அதன் கழிவுகள், அப்படியே, ஏரிக்குள் விடப்பட்டன. தொழிற்பேட்டையை அடுத்துள்ள பகுதி தான் ஜெகந்நாத நகர். 
32 ஆயிரம் பேர் பாதிப்பு:தற்போதைய நிலையில், சிட்கோ நகரில், 4 ஆயிரத்து 700 வீடுகளும், வீட்டு வசதி வாரியக் குடியிருப்பில், 300 வீடுகளும், ஜெகந்நாத நகரில், 3 ஆயிரத்து 200 வீடுகளும் உள்ளன. இவை தவிர, ஏரியின் மேற்கு கரைப் பகுதியில், சுற்றுச்சுவரை ஒட்டி, 200 ஆக்கிரமிப்பு வீடுகள் உள்ளன. 
சமீபத்திய மழையில், இந்த பகுதிகள் அனைத்திலும், முழங்கால் உயரத்தில் இருந்து, ஒரு ஆளை மூழ்கடிக்கும் உயரம் வரை, வெள்ளம் தேங்கி நின்றது.
இந்த பகுதிகள் பெரும் பள்ளம்; இங்குள்ள மழைநீர் வடிகால்கள், அவ்வளவு வெள்ளத்தை கடத்த திறனற்றவை என்பதால், மேட்டு நிலத்தில், அதாவது எம்.டி.எச்., சாலையில் உள்ள மழைநீர் வடிகாலுக்கு, மோட்டார்கள் மூலம், வெள்ளம் வெளியேற்றப்பட்டது. 
நவ., டிச., மாதங்களில் பெய்த மூன்று கட்ட மழையிலும் இதுதான் நிலைமை. பாதிக்கப்பட்டோர் அனைவரும், அருகே உள்ள பள்ளிகளில் தங்க வைக்கப்பட்டனர். எந்தவித நகர கட்டுமான விதிமுறைகளையும் பின்பற்றாமல், சிட்கோ நகரும், ஜெகந்நாத நகரும் உருவாகி உள்ளன. மொத்தம், இரு நகர்களில் மட்டும், 32 ஆயிரம் பேர் அல்லது 8 ஆயிரத்து 500 குடும்பங்கள் பாதிக்கப்பட்டுள்ளதாக, மண்டல அலுவலகத்தின் அறிக்கை சொல்கிறது.
கையில் வெண்ணெய்:</description>
</news>
