<news>
<headline>கார் விபத்து: ஹேமமாலினி குற்றச்சாட்டு உண்மையா? மனிதாபிமானமற்றதா?</headline>
<description>
சமீபத்தில் ஆக்ரா - ஜெய்ப்பூர் நெடுஞ்சாலையில் ஒரு நிகழ்ச்சிக்காக சென்ற நடிகையும் , பா.ஜ., எம்.பி.,யுமான ஹேமமாலியின் கார் விபத்துக்குள்ளானது. இதில் எதிரே வந்து மோதிய காரில் இருந்த 2 வயது குழந்தை இறந்தது. ஹேமமாலினி காயத்துடன் மருத்துவமனையில் அனுமதிக்கப்பட்டார். சிகிச்சைக்குப் பின் வீடு திரும்பினார்.ஹேமமாலினியை கொண்டு சென்ற காரில் தனது குழந்தையும் கொண்டு சென்றிருந்தால் காப்பாற்றியிருக்கலாம் என இறந்த குழந்தையின் பெற்றோர் குற்றம் சாட்டினர்.இந்நிலையில் ""விபத்துக்கு காரணம் குழந்தையின் பெற்றோர் தான்; அவர்கள் தான் காரை வேகமாக ஓட்டி வந்து விபத்தை ஏற்படுத்தினர்'' என ஹேமமாலினி டுவிட்டரில் குற்றம் சாட்டினார். இச்சம்பவம் குறித்து ""விபத்துக்கு காரணம் குழந்தையின் பெற்றோர் : ஹேமமாலினி குற்றச்சாட்டு உண்மையா? மனிதாபிமானமற்றதா? '' என்ற தலைப்பில் என்.டி.டி.வி., யில் விவாதம் நடந்தது.நிதி ராஷ்தான் (தொகுப்பாளர்) : ஹேமமாலினி கூறுவது உண்மையா அல்லது குழந்தையின் பெற்றோர் கூறுவது உண்மையா?குழந்தையின் தந்தை: பெரிய நபர்கள் எந்த இடத்திலும் என்ன வேண்டுமானாலும் பேசலாம். உண்மையில் அவருக்கு தைரியம் இருந்திருந்தால் என்னிடம் நேராக வந்து சொல்லியிருக்கலாம். அதே போல ஹேமமாலினி நினைத்திருந்தால் எனது மகளுக்கு உதவியிருந்திருக்க முடியும். யாருமே என் குழந்தையை பரிதாபமாக பார்க்கவில்லை.கிருஷ்ண சாகர் ராவ் (பா.ஜ., அரசியல் விமர்சகர்) : இது ஒரு எதிர்பாராத விபத்து. இவர் ஒரு நடிகை, அரசியல்வாதி மட்டுமல்ல; அவரும் ஒரு தாய். அவருக்கு அந்த உணர்வு உள்ளது. டுவிட்டர் செய்திக்கு முன், அக்குழந்தைக்காக பிரார்த்தனை செய்வதாக கூறியிருக்கிறார். மேலும் ஹேமமாலினி ஒன்றும் டிரைவர் அல்ல.சபா நக்வி (பத்திரிகையாளர்) : ஹேமமாலினி நடிகை மட்டுமல்ல; அவர் ஒரு மக்கள் பிரதிநிதி. விபத்தில் அவரும் காயமடைந்துள்ளார். இருப்பினும் சுய நினைவை இழக்கும் அளவுக்கு இல்லை. இவரது பதவியை வைத்து, காயமடைந்த குழந்தையை மருத்துவமனைக்கு அனுப்பி வைத்திருக்கலாம். அவர் அவ்வாறு செய்யவில்லை. இது அதிர்ச்சியளிக்கிறது.ருச்சிர் ஜோஷி (எழுத்தாளர் மற்றும் சினிமா தயாரிப்பாளர்) : எத்தனையோ விபத்து சம்பவங்கள் நாட்டில் நடக்கிறது. ஆனால் பிரபலங்கள் மட்டுமே கவனிக்கப்படுகின்றனர்.பபுல் சுப்ரியோ ( மத்திய இணை அமைச்சர்) : இது ஹேமமாலினி செய்த பெரிய தவறு. அவர் நிச்சயம் அக்குழந்தைக்கு மருத்துவ உதவிகளை விரைந்து செய்திருக்கலாம். மேலும் நான் சாலை போக்குவரத்து துறை அமைச்சர் நிதின் கட்காரியிடம், "" காரில் பின் சீட்டில் பயணம் செய்பவர்களும் கண்டிப்பாக சீட் பெல்ட் அணிய வேண்டும் என்பதை நடைமுறைப்படுத்துங்கள்'' என வலியுறுத்தி இருக்கிறேன். இவ்வாறு செய்திருந்தால் அக்குழந்தை உயிர் பிரிந்திருக்காது. மேலும் சாலை விதிமுறைகளை அனைவரும் கண்டிப்பாக கடைபிடிக்க வேண்டும்.சுகல் ஷெத் (கட்டுரையாளர்) : ஹேமமாலினி இவ்விஷயத்தில் குற்றவாளி என சொல்ல விரும்பவில்லை. ஆனால் அந்த இடத்தில் அவர் தனது புத்திசாலிதனத்தை பயன்படுத்தவில்லை. அவர் கண்டிப்பாக குழந்தையை மருத்துவமனைக்கு அழைத்து செல்ல முயற்சி செய்திருக்க வேண்டும்.இவ்வாறு விவாதம் நடந்தது.</description>
</news>
