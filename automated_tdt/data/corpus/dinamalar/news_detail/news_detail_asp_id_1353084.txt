<news>
<headline>மக்களைத்தேடி கட்சிகள் வரவேண்டும்: ஸ்டாலின் பேச்சு; மனைவியுடன் பெருமாள் கோயிலில் வழிபாடு</headline>
<description>
திருப்புத்துார்: “மக்களுக்கு விழிப்புணர்வு வந்து விட்டது. இனி எந்த கட்சியும், அரசியல்வாதிகளும் மக்களை தேடி வந்தாக வேண்டும்,” என, சிவகங்கை மாவட்ட 'நமக்கு நாமே' சுற்றுப்பயணத்தில் தி.மு.க., பொருளாளர் ஸ்டாலின் பேசினார்.தானிப்பட்டியில் எழுத்தாளர் தென்னரசு நினைவிடத்தில் அவர் அஞ்சலி செலுத்தினார். திருப்புத்துார்  உழவர் சந்தைக்கு சென்றவரிடம் மணமேல்பட்டி விவசாயி சிவகாமி, “ரோட்டோர  ஆக்கிரமிப்பு கடைகளை அகற்றி உழவர் சந்தையில் காய்கறி விற்பனையை அதிகரிக்க வேண்டும்,” என்றார்.திருப்புத்துார் செந்தாமணி மகாலில் காலை 11:15 மணிக்கு மகளிர் குழுவினரை சந்தித்தார். அங்கு ஸ்டாலின் பேசியதாவது: மகளிர் குழுவை ஜெ., தான் துவக்கியதாக பொய் சொல்கிறார். 1989ல் தர்மபுரியில் கருணாநிதி துவக்கினார். இன்று மக்களிடையே விழிப்புணர்வு வந்துவிட்டது. மக்கள்  இனி அரசியல் கட்சி, அரசியல்வாதிகளை தேடி செல்ல வேண்டிய அவசியம் இல்லை. எந்த கட்சி, தலைவர்களாக இருந்தாலும், இனி மக்களை தேடி வந்தாக வேண்டிய கட்டாயம் ஏற்பட்டுள்ளது.முதல்வராக ஜெ., பொறுப்பேற்ற போது, 25 சதவீதம் மானியத்துடன், ரூ.10 லட்சம் வரை கடன் தரப்படும் என்றார். ஆனால் இதுவரை தரவில்லை. தி.மு.க., ஆட்சியின் போது ரூ.6,342 கோடி மகளிர் கடன் தந்துள்ளோம். அடுத்த முறை முதல்வராக கருணாநிதி பொறுப்பு ஏற்றவுடன், பூரண மதுவிலக்கு தான் முதல் கையெழுத்தாக இருக்கும், என்றார்.மனைவியுடன் ஸ்டாலின் பெருமாள் கோயிலில் வழிபாடு: 'நமக்கு நாமே விடியல் மீட்பு' என்ற பெயரில் ஸ்டாலின், மக்களை சந்தித்து வருகிறார். நேற்று முன்தினம் இரவு திண்டுக்கல்லில் இருந்து வந்த ஸ்டாலினுக்கு, சிவகங்கை மாவட்டம் சிங்கம்புணரியில் வரவேற்பு அளிக்கப்பட்டது.இரவில், மாவட்டச்செயலர் பெரியகருப்பன் இல்லத்தில் தங்கினார். நேற்று காலை அங்கு வந்த திருக்கோஷ்டியூர் மாதவன், லண்டன் மாதவன் பட்டாச்சார்யார் உள்ளிட்டோர் ஸ்டாலினை திருக்கோஷ்டியூர் கோயிலுக்கு அழைத்தனர்.      நேற்று காலை 9.45 மணிக்கு,திருக்கோஷ்டியூர் சவுமியநாராயணப் பெருமாள் கோயிலுக்கு ஸ்டாலின், மனைவி துர்காவுடன் சென்றார். கோயில் முன் மண்டபத்தின் அருகே ராமானுஜரையும், திருக்கோஷ்டியூர் நம்பிகளையும் தரிசித்தனர். பின், அஷ்டாங்க திவ்ய விமானத்தின் மேல்தளம் சென்று 'ஓம் நமோ நாராயணா' என்ற மந்திரத்தை ராமானுஜர் உபதேசித்த இடத்தை பார்வையிட்டனர்.தொடர்ந்து, சயனக்கோல மூலவரை தரிசித்தனர். அங்கு சடாரி சேவை சாதிக்கப்பட்டு தீர்த்தம், துளசி, சர்க்கரைப் பொங்கல், புளியோதரை வழங்கப்பட்டது. சிவகங்கை சமஸ்தான தேவஸ்தானம் சார்பில் அளிக்கப்பட்ட மரியாதையை ஏற்றுக்கொண்டனர். கோயிலில் ௧௫ நிமிடங்கள் இருந்தார். மாவட்டச் செயலாளர் பெரியகருப்பன் உள்ளிட்டோர் உடன் சென்றனர். அங்கிருந்து புறப்பட்டு, முன்னாள் எம்.எல்.ஏ., தென்னரசு நினைவகத்தில் அஞ்சலி செலுத்தினார்.கோயிலில் ஸ்டாலின் கூறுகையில், “ராமானுஜர் அனைத்து மக்களின் நன்மைக்கு உபதேசம் செய்தார். இக்கோயிலை காணவேண்டும் என்ற ஆவல் இருந்தது. கருணாநிதி எழுதும் 'ராமானுஜர்' தொடரை பார்த்த பின், ஆவல் அதிகரித்து, இங்கு வந்தேன்,” என்றார்.பக்தர்கள் கோபம்:</description>
</news>
