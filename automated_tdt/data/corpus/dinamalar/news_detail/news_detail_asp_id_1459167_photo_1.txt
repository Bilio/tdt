<news>
<headline>டோநட்</headline>
<description>
'சித்தப்பா உங்களுக்கு ஒரு விஷயம் தெரியுமா; நாம சாப்பிடப் போற இந்த உணவு. 19ம் நூற்றாண்டுல உருவானது. இதோட பூர்வீகம்னு பிரான்சையும் சொல்றாங்க; வட அமெரிக்காவையும் சொல்றாங்க! எதுவா இருந்தாலும், வட்டமா இருக்கிற இதோட வடிவத்துக்காகத் தான், இதுக்கு டோநட்ன்னு பேரு! பன்னும், அதுக்குள்ள நிரப்பி இருக்கிற பொருட்களும் சேர்ந்து, ஒரு அமேஸிங் டேஸ்ட் தரும் பாருங்க... ஆஸம்!' தோழிகளுக்கு, தான் செய்யும் ட்வீட்டைப் போலவே, எழும்பூர் டோநட் ஹவுஸ்ல் அமர்ந்தபடி, டோநட்டின் பூர்வீவகம் சொன்னாள், என் அண்ணன் மகள். அவள் ஆர்டர் செய்திருந்த, ஏலியன் டோநட் மேஜைக்கு வந்தது.'ம்ம்... சாப்பிட்டுப் பார்த்து எப்படி இருக்குன்னு சொல்லுங்க' என்றபடி தனக்கானதை எடுத்து கடிக்க ஆரம்பித்தாள் அவள். நானும் ஒன்றை எடுத்து சுவைத்தேன்! 'எப்படி சித்தப்பா டேஸ்டு! ஆஸ்திரேலியாவுக்கு படிக்கப் போன இடத்துல, இந்த ருசியில மயங்கின இந்த கடை முதலாளி, சென்னை வந்ததும், டோநட் கடை ஆரம்பிச்சிருக்கா. சென்னைவாசிகளுக்கு இந்த டேஸ்ட் பிடிச்சுப் போக, அஞ்சே வருஷத்துல 7 இடங்கள்ல கடை பரவிடுச்சு' மகள் சொல்லி முடிக்க, இன்னொண்ணு ஆர்டர் பண்ணலாமா சாக்லெட் வழியும் உதட்டை நாவால் துடைத்தபடியே நான் கேட்டேன்.இதுதான் டோநட்: பதப்படுத்தப்பட்ட பழங்கள், சாக்லெட் கூழ்; கிரீம் இதெல்லாத்தையும் குறிப்பிட்ட விகிதத்தில் கலந்து, நல்லா மெது மெதுன்னு இருக்கிற பன்னுக்குள்ள அடைச்சு வைச்சா. அதுதான் டோநட்.ருசியின் ரகசியம்: முட்டை கலக்காத பன்னும், சிறப்பான பக்குவத்துல தயாரிக்கப்படுற சாக்லெட் கிரீமும் தான், இந்த ருசிக்கு காரணம் என்கிறார் கடையின் .ரிமையாளரான புவனேஸ்வரி சுப்புராயன்.என்ன விலை?: நாற்பதுக்கும் அதிகமான வகைகளில், இனிப்பு, காரம் என இரண்டு சுவைகளில் கிடைக்கிறது 95 கிராம் எடையுள்ள டோநட் ஒன்றின் விலை, 60 ரூபாய்.சோத்து மூட்டை: நாம சாப்பிடாத பன்னா, பன்னுக்குள்ளே, சாக்லெட்டை ஊத்தி தந்தா, அதுல என்ன புதுசா இருக்கப் போகுதுன்னு சாதாரணமாத் தான் நான் சாப்பிட ஆரம்பிச்சேன். ஏலியன் டோநட்டோட இளஞ் சூடும். கடிக்கும் போது நாக்கில் பட்ட சாக்லெட் குளுமையும் சேர்ந்து, ஒரு பீல் கொடுத்துச்சு பாருங்க. அடடா.. நான் மயங்கிட்டேன் போங்க! அப்போதான் புரிஞ்சுது; இது நாம் நினைச்ச மாதிரி பன் இல்லைன்னு! கடையில வைச்சே, 6 டோநட்டை உள்ளே தள்ளிட்டேன். 3 வாங்கினா 1 இலவசம், 9 வாங்கினா 3 இலவசம்ங்கிற காம்போ ஆபர்ல வேற, பை நிறைய அள்ளிக்கிட்டேன். அப்பறம் என்ன அத்தனையையும் சாப்பிட்டு முடிச்சு, இப்போ மல்லாந்திருக்கேன்!இடம்: டோநட் ஹவுஸ், எத்திராஜ் சாலை, எழும்பூர், சென்னை.போன்: 044 - 4265 6426நேரம்: காலை 10.00 - இரவு 11.00 மணி</description>
</news>
