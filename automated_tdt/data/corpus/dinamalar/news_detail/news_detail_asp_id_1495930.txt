<news>
<headline>உடல்நலம் பாதிப்பு: ராமதாஸ் கூட்டம் ரத்து</headline>
<description>
பா.ம.க., நிறுவனர் ராமதாசுக்கு உடல்நிலை சரியில்லாததால், நேற்று நடைபெறவிருந்த பொதுக் கூட்டங்கள் ரத்து செய்யப்பட்டன.வட மாவட்டங்களில், இரு மாதங்களாக, கிராமங்களில் தேர்தல் பிரசாரக் கூட்டங்களில், பா.ம.க., நிறுவனர்  ராமதாஸ் பேசி வருகிறார். கடலுார் மாவட்டம், புவனகிரி, சிதம்பரம் ஆகிய பகுதிகளில், பா.ம.க.,வினர் பிரசாரக் கூட்டத்திற்கு, நேற்று ஏற்பாடு செய்திருந்தனர். இந்த கூட்டத்தில், ராமதாஸ் பங்கேற்பார் என, அறிவிக்கப்பட்டது. ஆனால், அவருக்கு உடல்நிலை சரியில்லாததால், கூட்டங்கள் ரத்து செய்யப்பட்டதாக, பா.ம.க., நிர்வாகிகள் தெரிவித்தனர். - நமது நிருபர் -</description>
</news>
