<news>
<headline>டொயோட்டா தயாரிக்கும் ஹைட்ரஜன் கார்!</headline>
<description>
அதிக ஆர்ப்பாட்டமில்லாமல் ஹைட்ரஜனை எரிபொருளாகக் கொண்ட ஒரு காரை வெள்ளோட்டம் பார்த்திருக்கிறது டொயோட்டா. "மிராய்” என்ற அந்த காரை, ஜெர்மனியில், தினமும் 16 மணி நேரம் வீதம் 107 நாட்களுக்கு சோதனை ஓட்டம் செய்துள்ளனர் டொயோட்டாவின் ஆராய்ச்சியாளர்கள். ஒரு லட்சம் கி.மீ., தொலைவு நடந்த இந்த சோதனைக்கு 1,000 கிலோ ஹைட்ரஜன் எரிபொருள் பயன்படுத்தப்பட்டுள்ளது.'ஷிப்ட்' முறையில் மிராய் காரை ஓட்டிய ஓட்டுனர்கள், ஆக்சிலரேட்டர் 'ஸ்மூத்'தாகவும், ஸ்டியரிங் 'பக்கா'வாகவும், எஞ்சின் தூளாகவும் வேலை செய்ததாக தெரிவித்துள்ளனர். பிப்ரவரியில் முடிந்த இந்த வெள்ளோட்டத்தைப் பற்றி டொயோட்டா சமீபத்தில்தான் பத்திரிகைகளுக்கு தெரிவித்தது! மின்சாரத்தில் ஓடும் வாகனங்களைப் போலவே, ஹைட்ரஜன் போன்ற மாற்று எரிபொருட்களை வைத்து வாகனங்களை செலுத்துவது கட்டுபடியாகுமா என்று பல முன்னணி கார் நிறுவனங்கள் போட்டி போட்டுக்கொண்டு ஆராய்ச்சி செய்து வருகின்றன.இந்த நிலையில் டொயோட்டாவின் மிராய், ஒரு லட்சம் கி.மீ., வெள்ளோட்டத்தை வெற்றிகரமாக முடித்திருப்பது வாகன உலகில் முக்கியமான மைல்கல்லாக பார்க்கப்படுகிறது.</description>
</news>
