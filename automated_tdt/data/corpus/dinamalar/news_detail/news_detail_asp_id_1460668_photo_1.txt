<news>
<headline>ஸ்ரீவில்லிபுத்தூர் பால்கோவா</headline>
<description>
கோதை பிறந்த ஊர் கோவிந்தன் வாழுமூர்சோதி மணி மாடம் தோன்றும் ஊர்-  நீதியால்நல்லபத்தர் வாழும்ஊர் நான்மறைகள் ஓதுமூர்வில்லிபுத்தூர் வேதக் கோனூர்ஸ்ரீவில்லிபுத்தூர் ஆண்டாள் கோவிலில், பாசுரம் பாடி பிரார்த்தனை முடித்ததும், நான் சென்ற இடம்... ஸ்ரீவில்லிபுத்தூர் பேருந்து நிலையத்தில் இருந்து, 3 கி.மீ., தொலைவில் இருக்கும் கூட்டுறவு சங்கம். அதற்குள் நுழைவதற்கு முன்... ஒரு சின்ன ப்ளாஷ்பேக்.'அண்ணாச்சி... பால்கோவா வாங்கணும்; எந்த கடையில வாங்கலாம்?' பேருந்து நிலையத்திற்கு அருகில் கடை வைத்திருக்கும் மளிகைக் கடை அண்ணாச்சி, நான் கேட்டதும் என்னை பெருமையாய் பார்த்தார்.'அய்யா... நம்ம ஊர்ல எந்த கடையில வேணும்னாலும், பால்கோவா வாங்கலாம். எல்லாம் நல்ல மணமாத்தான் இருக்கும். எங்க ஊர் பால் அப்படி!''அண்ணாச்சி... ஊர் பெருமையை சொல்லிட்டீங்க; ஆனா, என் கேள்விக்கு பதில் சொல்லலையே!''அதான் சொல்லிட்டேன்ல... எங்க வேணும்னாலும் வாங்கலாம்!' கொஞ்சம் செல்லமாய் கோபப்பட்டார் அண்ணாச்சி. அதற்காக, பதில் வாங்காமல் விட முடியுமா என்ன?'கோபப்படாதீங்க அண்ணாச்சி... ஊருக்கு கொண்டு போறது, நல்லாயிருக்கணுமே; அதான், கேட்கிறேன்!''அப்போ... நம்ம கூட்டுறவு சங்கத்துல போய் வாங்கிக்கோங்க; ருசி ரொம்ப நல்லாயிருக்கும்! 70 வருஷமா இந்த தொழில் பண்ணிட்டு இருக்காங்க!''ஆங்... இது பதில்; ரொம்ப நன்றி அண்ணாச்சி!'கூட்டுறவு சங்க சமையலறை...: 'கடந்த 1945ம் ஆண்டு, இந்த கூட்டுறவு சங்கத்தை ஆரம்பிக்கிறப்போ, தேவைக்கு அதிகமா இருந்த பால்ல, பால்கோவா கிண்டினோம். எங்க ஊர் பாலோட அதீத சுவை காரணமா, பால்கோவா ருசி எல்லாருக்கும் பிடிச்சுப் போக, ஸ்ரீவில்லிபுத்தூர்னா, பால்கோவான்னு அடையாளமாயிடுச்சு! இன்னைக்கு, 200 லிட்டர் பால்ல, தினமும், 65 கிலோ தயார் பண்றோம்!' பெரிய சட்டியில் கொதிக்கும், 10 லிட்டர் பாலை கிண்டியபடியே சொன்னார், ராஜவேல்.ருசியின் ரகசியம்: மேற்கு தொடர்ச்சி மலையின் அடிவாரம்; பெரும் மேய்ச்சல் நிலங்கள்; வண்டல் மற்றும் கரிசல் மண் கலப்பில் செழித்திருக்கும் தனித்துவமான புற்கள்; அதை உண்டு சுவைமிக்க பால் தரும் பசுக்கள்; பாலை சுண்டச் செய்யும் விறகு அடுப்பு உள்ளிட்டவைகள், ருசியின் காரணங்களாக சொல்லப்படுகின்றன.என்ன விலை?: 15 நாட்கள் வரை கெட்டுப் போகாது என்ற உத்தரவாதத்துடன், ஒரு கிலோ, 220 ரூபாய்!சோத்துமூட்டை: அவங்க சொன்னது உண்மை தான்; கிண்டினவுடனே, ஒரு கால் கிலோ வாங்கி ருசி பார்த்தேன்! அப்புறம், ஒரு இரண்டு கிலோ சென்னைக்கு கொண்டு வந்தேன்; வந்து பத்து நாளாச்சு! யாருக்கும் கொடுக்காம, நான் மட்டும் தான் சாப்பிட்டிட்டு இருக்கேன். இப்ப வரைக்கும் ஒண்ணும் கெட்டுப் போகலை; நல்லாத்தான் இருக்கு! பேஷ்... பேஷ்... பால்கோவான்னா, அது ஸ்ரீவில்லிபுத்தூர் பால்கோவா தான்; ரொம்ப நல்லாயிருக்கு!இடம்: கூட்டுறவு சங்கம்போன்: 04563 260293நேரம்: காலை 7:00 - மாலை 6:00 மணி</description>
</news>
