<news>
<headline>இளம் வயது திருமணம் தடுத்து நிறுத்தம்</headline>
<description>
பென்னாகரம்: பென்னாகரம் அருகே ஏரியூர் அடுத்த செல்லமுடியைச் சேர்ந்த, 13 வயதுடைய, எட்டாம் வகுப்பு மாணவிக்கும், சேலம் மாவட்டம் மேச்சேரி அருகே உள்ள தேத்திகிபட்டியைச் சேர்ந்த பழனிச்சாமி மகன் மாரியப்பன் 24,க்கும் இடையே, இரு வீட்டர் சம்மதத்தோடு நேற்று மேச்சேரி மல்லிகுந்தம் முருகன் கோவிலில் திருமணம் நடக்க இருந்தது. இதுகுறித்து தகவல் அறிந்த ஏரியூர் போலீசார் சம்பவ இடத்துக்கு விரைந்தனர். அப்போது, போலீசார் வரும் தகவல் அறிந்து, இரு வீட்டாரும் அங்கிருந்து தப்பிச் சென்றுவிட்டனர். இந்த சம்பம் குறித்து ஏரியூர் போலீசார் வழக்குப்பதிவு செய்து, தப்பி ஓடிய, இரு வீட்டை சேர்ந்தவர்களையும் தேடிவருகின்றனர்.</description>
</news>
