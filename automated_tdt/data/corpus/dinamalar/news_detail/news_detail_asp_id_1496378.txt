<news>
<headline>சொத்து குவிப்பு வழக்கில் மாஜி அமைச்சர் கோர்ட்டில் ஆஜர்</headline>
<description>
வேலூர்: சொத்து குவிப்பு வழக்கில், வேலூர் நீதிமன்றத்தில் துரைமுருகனும், அவர் மனைவியும் நேற்று ஆஜராயினர். முன்னாள் அமைச்சரும், தி.மு.க., முதன்மை செயலாளருமான துரைமுருகனுக்கு சொந்தமான, சென்னை, காட்பாடியில் உள்ள வீடு, அலுவலகங்கள் என, ஒன்பது இடங்களில், 2011ம் ஆண்டு வேலூர் மாவட்ட லஞ்ச ஒழிப்புத் துறை போலீசார் சோதனை செய்தனர். பின்னர் துரைமுருகன், அவர் மனைவி சாந்தகுமாரி ஆகியோர் வருமானத்துக்கு அதிகமாக, 5 கோடி ரூபாய்க்கு மேல் சொத்து சேர்த்ததாக வழக்குப்பதிவு செய்தனர். வேலூர் மாவட்ட தலைமை குற்றவியல் நீதிமன்றத்தில், இந்த வழக்கு நடந்து வருகிறது. நேற்று இந்த வழக்கு விசாரணைக்கு வந்தது. அப்போது துரைமுருகன், அவர் மனைவி சாந்தகுமாரி ஆஜராயினர். நீதிபதி தட்சிணாமூர்த்தி, வரும், 11ம் தேதிக்கு வழக்கு விசாரணையை ஒத்தி வைத்தார்.</description>
</news>
