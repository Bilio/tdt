<news>
<headline>மறக்கமுடியாத இசை திருவிழா சாய் சிம்பொனி...</headline>
<description>
மறக்கமுடியாத இசை திருவிழா சாய் சிம்பொனி...வெளிநாடுகளில், அந்தந்த காலத்திய இசைக் குழுவினர் வாசிப்பதற்காக, இசை அமைப்பாளர்கள் பலவிதமான இசைத் தொகுப்புகளை உருவாக்கினார்கள். இந்த இசைத் தொகுப்புகளுக்கு 'சிம்பொனி' என்று பெயர்.இந்த சிம்பொனி இசையை கடந்த 23ந்தேதி புட்டபர்த்தியில் கேட்ட பிரமிப்பில் இருந்து இன்னும் மீளவில்லை.சாய்பாபாவின் 90வது பிறந்த நாளை முன்னிட்டு 16 நாடுகளைச் சேர்ந்த 90 இசைக்கலைஞர்களின் சாய் சிம்பொனி இசை கேட்க பிரசாந்தி நிலையத்தில் உள்ள குல்வந்த்ஹால் நிரம்பி வழிந்தது.வாய்ப்பாட்டு சுதாரகுநாதன்,மிருதங்கம் காரைக்குடி மணி,மாண்டலின் ராஜேஷ் உள்ளீட்ட உள்நாட்டு பிரபல இசைக்கலைஞர்கள் மட்டுமே அடையாளம் தெரிந்தவர்கள் மற்றவர்கள் எல்லாம் பெரும்பாலும் வௌிநாட்டவர்களே.நாம் இதுவரை பார்த்திராத வித்தியாசமான வாத்தியக்கருவிகளுடன் இருபதில் இருந்து அறுபது வயது வரையிலான இந்த இசைக்கலைஞர்கள் கம்போசர் கையில் இருந்த குச்சியை பார்த்தபடி தயராக இருக்க, என்ன நடக்கப்போகிறது என்பதை அறியும் ஆர்வத்தில் அரங்கில் குண்டூசி போட்டால் கூட சத்தம் கேட்குமளவிற்கு அப்படியொரு அமைதி.அந்த அற்புதமான நிகழ்வும் ஆரம்பமாகியது அடுத்த இரண்டு மணி நேரம் மொத்த அரங்கையும் கம்போசர் மைக்கேல் கட்டிப்போட்டுவிட்டார் என்றே சொல்லலாம்.அதிலும் ஆப்பிரிக்காவின் பெப் சமோரியும் காரைக்குடி மணியும் இணைந்து வழங்கிய ஜீகல்பந்தி இதுவரை கேட்டிராத அருமையான இசையாகும்.ஆப்பிரிக்காவின் பெப் சமோரி மடியில் வைத்துக்கொண்டு மிருதங்கம்,டோலக்,தபேலா,கடம் ஆகிய வாத்திய கருவிகளுக்கு ஈடு கொடுத்து வாசித்து முடித்த போது அரங்கில் இருந்தவர்கள் வலிக்க வலிக்க கைதட்டினர்.இந்த அற்புதமான சாய் சிம்பொனி இசையை கேட்க கிழே உள்ள லிங்கை காப்பி பேஸ்ட் செய்து பார்க்கவும்.நன்றி!https://www.facebook.com/Dinamalardaily/videos/vb.173167532715832/1074035692629007/?type=2&theater-எல்.முருகராஜ்murugaraj@dinamalar.in</description>
</news>
