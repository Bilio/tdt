<news>
<headline>பாழாகும் குடியிருப்புகளை கண்டு  மன உளைச்சல்! இருந்தும் பயனில்லாத அவலம்</headline>
<description>
பொள்ளாச்சி:நெகமம் பகுதியில் பி.ஏ.பி., திட்ட அலுவலர்கள், மின்வாரிய உயரதிகாரிகளுக்கு குடியிருப்புகள் இருந்தும், பராமரிப்பின்றி, பாழடைந்து கிடக்கின்றன.தென்னைகள் சூழ்ந்த நெகமம் பகுதியில், தேங்காய், கொப்பரை, தென்னை நார் உற்பத்தி, கயிறு தயாரிப்பு, மஞ்சி உரங்கள் தயாரிக்கப்படுகின்றன. நெகமத்தை சுற்றிலும், 300க்கும் மேற்பட்ட தென்னை நார் மற்றும் மஞ்சி தொழிற்சாலைகள் உள்ளன. இவற்றிலும், தேங்காய் பறிப்பு தொழிலிலும் பல ஆயிரம் தொழிலாளர்கள் ஈடுபட்டுள்ளனர்.தொழிலாளர்கள் மட்டுமன்றி, நெகமம் பகுதியில் வாழும் பொதுமக்கள் அம்பராம்பாளையம் கூட்டு குடிநீர் திட்டத்தில் பயன்பெற்று வருகின்றனர். நெகமம் பகுதிக்கும், இவ்வழியாகவும் பி.ஏ.பி., பாசனத்திடத்தில் பல ஆயிரம் ஏக்கர் நிலங்கள் பாசனம் பெறுகின்றன. பெரும்பாலும் தென்னைகள் கடும் வறட்சி காலத்திலும் உயிர்நீர் பெறுகிறது. தவிர, ஆங்காங்கே வாழை, காய்கறிகள் உற்பத்தியும் செய்யப்படுகின்றன. அலுவலர்களுக்கு குடியிருப்புபி.ஏ.பி., திட்ட பாசன கண்காணிப்பு அலுவலகம் நெகமம்- காளியப்பம்பாளையம் பகுதியில் அமைந்துள்ளது. இந்த அலுவலகத்தில் சில ஆண்டுகளுக்கு முன், 10க்கும் மேற்பட்ட அதிகாரிகள் பணியாற்றினர். இவர்களுக்காக அரசு குடியிருப்புகளையும் அலுவலக வளாகத்திலேயே கட்டித்தரப்பட்டது.தற்போது, இங்கு அலுவலக வளாகம் இருந்தும் அதிகாரிகளின் குடியிருப்புகளில் யாரும் இல்லை. அனைத்து அதிகாரிகளும் பொள்ளாச்சிக்கு சென்று விட்டனர். கண்காணிப்பு ஊழியர்கள் மட்டும் அவ்வப்போது வந்து செல்கின்றனர்.இதனால், ஆள் நடமாட்டம் இல்லாத ஒட்டுமொத்த குடியிருப்பு பகுதியும் சீரழிந்து விட்டன. இதேபோல, கப்பளாங்கரை ஊராட்சிக்குட்பட்ட உட்பட்ட கோப்பனுார்புதுார் எல்லையில், நெகமம் துணை மின் நிலையம் செயல்படுகிறது.இங்கு பணியாற்றும் துணைமின்நிலைய அதிகாரிகளுக்காக, 10 குடியிருப்புகள் கட்டித்தரப்பட்டன. இவர்கள் வெளியூர்களுக்கு மாற்றப்பட்டதும், இந்த வீடுகளில் யாரும் குடியமர்த்தப்படவில்லை.மாறாக, கட்டடங்கள் இழுத்து பூட்டப்பட்டு, பராமரிப்பில்லாத நிலைக்கு தள்ளப்பட்டன. நாற்பது ஆண்டுகளாக, பயன்பாட்டில் இருந்த வீடுகள் தற்போது, ஆங்காங்கே இடிந்து பாழ்பட்டு கிடக்கின்றன. மின்வாரியத்தில் பணியாற்றும் அதிகாரிகள், அலுவலர்கள் அனைவரும் வெளியில் இருந்தே தினமும் பணிக்கு வருகின்றனர்.புதுப்பித்து தரஎதிர்பார்ப்புதமிழக அரசும், மின்வாரியமும் உடனடி நடவடிக்கை எடுத்து, குடியிருப்புகளை புதுப்பித்துக்கொடுத்தால், உயர் அதிகாரிகளும், ஊழியர்களும் இங்கேயே தங்கியிருந்து பணியாற்ற முடியும். அவசர காலங்களில் விரைந்து நடவடிக்கை எடுக்க முடியும்  என, புகார்களை கொடுக்க வரும் மின்நுகர்வோராகிய பொதுமக்களும் தமிழக அரசுக்கு வேண்டுகோள் விடுத்து வருகின்றனர்.</description>
</news>
