<news>
<headline>குண்டர் சட்டத்தில் 2 பேர் கைது</headline>
<description>
வேலூர்: வேலூர் அடுத்த அணைக்கட்டு ஆச்சிமேட்டைச் சேர்ந்தவர்கள் குமார், 25, அழகேசன், 21. கடந்த வாரம் இவர்கள், இருவரும் அங்கு சாராயம் விற்ற போது, அணைக்கட்டு போலீசார் அவர்களை கைது செய்து, வேலூர் சிறையில் அடைத்தனர். இவர்கள், இருவர் மீது தலா, 25 க்கும் மேற்பட்ட சாராய வழக்குகள் நிலுவையில் உள்ளதால், குண்டர் சட்டத்தில் கைது செய்ய, வேலூர் மாவட்ட எஸ்.பி., பகலவன், கலெக்டர் நந்தகோபாலுக்கு பரிந்துரை செய்தார். அதன்படி கலெக்டர் நந்தகோபால், இருவரையும் குண்டர் சட்டத்தில் கைது செய்ய உத்தரவிட்டார். இதையடுத்து, அணைக்கட்டு போலீசார், இருவரையும் நேற்று குண்டர் சட்டத்தில் கைது செய்து, அதற்கான நகலை வழங்கினர்.</description>
</news>
