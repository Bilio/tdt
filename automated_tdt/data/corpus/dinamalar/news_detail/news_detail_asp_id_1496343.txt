<news>
<headline>ஒகேனக்கல் பரிசல் ஓட்டிகள் 10வது நாளாக வேலை நிறுத்தம்</headline>
<description>
ஒகேனக்கல்: ஒகேனக்கல் பரிசல் ஓட்டிகள், தங்கள் கோரிக்கைகளை வலியுறுத்தி, தொடர்ந்து, பத்தாவது நாளாக வேலை நிறுத்தத்தில் ஈடுபட்டனர்.ஒகேனக்கல் தமிழ்நாட்டின் சிறந்த சுற்றுலா தலமாக உள்ளது. இங்கு தினமும் ஏராளமான சுற்றுலா பயணிகள் வந்து செல்கின்றனர். கடந்த, எட்டு மாதங்களுக்கு முன் சென்னையை சேர்ந்த, ஆறு பேர் பரிசல் பயணம் செய்த போது, பரிசல் கவிழ்ந்து இறந்தனர். இதையடுத்து, மாவட்ட நிர்வாகம் பல்வேறு கட்டுப்பாடுகளை விதித்து, பரிசல் பயணம் செய்ய அனுமதி அளித்தது. இந்த கட்டுபாடுகளை நீக்கக்கோரி அடிக்கடி பரிசல் ஓட்டிகள் வேலை நிறுத்தத்தில் ஈடுபட்டு வருகின்றனர். பத்து வயதுக்கு குறைவான குழந்தைகளை பரிசல் பயணம் செய்ய அனுமதிக்க வேண்டும். ஒரு பரிசலில் பயணம் செய்ய, ஐந்து பேரை அனுமதிக்க வேண்டும். காலை, 6 மணி முதல் மாலை, 6 மணி வரை குளிப்பதற்கும், பரிசல் இயக்கவும் அனுமதிக்க வேண்டும் என்பன உட்பட கோரிக்கைகளை வலியுறுத்தி, வேலை நிறுத்தத்தில் ஈடுபடுகின்றனர். மாவட்ட நிர்வாகத்துடன் நடந்த பேச்சுவார்த்தையில் சுமூக உடன்பாடு ஏற்படாததை அடுத்து, தொடர்ந்து, பத்தாவது நாளாக நேற்று வேலை நிறுத்தத்தில் ஈடுபட்டனர். இதனால் ஒகேனக்கல் வந்த வெளியூர் சுற்றுலா பயணிகள், பரிசல் பயணம் செய்ய முடியாமல், ஏமற்றத்துடன் திரும்பிச் சென்றனர்.</description>
</news>
