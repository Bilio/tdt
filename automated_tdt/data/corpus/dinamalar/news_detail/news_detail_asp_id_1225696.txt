<news>
<headline>சோனியா சந்திப்புக்கு விஜயகாந்த் திடீர் வியூகம்: குழப்பம் வரும் என நிர்வாகிகள் சந்தேகம்</headline>
<description>
காங்., தலைவர் சோனியாவை சந்திக்க, விஜயகாந்த் ஏற்பாடுகளை துவங்கியுள்ள நிலையில், இதனால், குழப்பம் ஏற்படும் என்ற கருத்து, தே.மு.தி.க.,வில் எழுந்துள்ளது.காவிரியின் குறுக்கே, மேகதாது என்ற இடத்தில் அணை கட்டுவதற்கான முயற்சியில், கர்நாடகா அரசு இறங்கியுள்ளது. இத்திட்டத்திற்கு தமிழகத்தில் கடும் எதிர்ப்பு கிளம்பியுள்ளது. விவசாயிகள் சங்கங்கள் ஒருங்கிணைப்பின் பேரில், அனைத்து அரசியல் கட்சிகளின் ஆதரவுடன், 'பந்த்' நடத்தப்பட்டது. கர்நாடக பட்ஜெட் நகல் எரிப்பு போராட்டத்திலும், விவசாயிகள் ஈடுபட்டனர். மத்திய சுற்றுச்சூழல் துறை அனுமதி இல்லாமல், கர்நாடகா அரசால் அணை கட்ட முடியாது. இந்த விஷயத்தை, தமிழகத்தின் பல்வேறு கட்சிகளும், மத்திய அரசுக்கு எதிராக பார்க்கும் நிலையில், தே.மு.தி.க.,வின் பார்வை வேறு மாதிரியாக உள்ளது. சேலத்தில், கடந்த, 5ம் தேதி நடந்த, தே.மு.தி.க., மகளிர் அணி பொதுக் கூட்டத்தில் பேசிய அக்கட்சி தலைவர் விஜயகாந்த், 'கர்நாடகா அணை கட்டும் பிரச்னையில், அரசியல் நடக்கிறது. அங்கு காங்., அரசு தான் ஆட்சியில் உள்ளது. எனவே, தமிழகத்தில் உள்ள அனைத்து கட்சிகளும் இணைந்து, டில்லி சென்று, காங்., தலைவர் சோனியாவை சந்திக்க வேண்டும். அணை கட்டுவதை, சோனியா மூலம் தடுத்து நிறுத்த வேண்டும்' எனக் கூறினார். தன்னுடைய இந்த கருத்தை மற்ற கட்சிகள் எப்படி எடுத்துக் கொண்டிருக்கின்றன என்பது குறித்தும், விஜயகாந்த் தகவல் திரட்டினார்.அடுத்த கட்டமாக, சோனியாவை சந்திப்பதற்கான ரகசிய ஏற்பாடுகளையும், அவர் துவங்கியுள்ளார். இதற்காக, அரசியல் கட்சிகள், விவசாய சங்கங்களை ஒருங்கிணைக்கவும் தயாராகிறார். இதற்காக, தே.மு.தி.க., மாநில நிர்வாகிகள், பல்வேறு கட்சி தலைவர்களை சந்தித்து பேச உள்ளனர். இதற்கு ஆதரவில்லாத பட்சத்தில், 19 தே.மு.தி.க., எம்.எல்.ஏ.,க்களுடன், அவர் டில்லி சென்று சோனியாவை சந்திக்கவிருப்பதாக கூறப்படுகிறது. இது, கட்சி வட்டாரத்திலும் பெரும் குழப்பத்தை ஏற்படுத்தியுள்ளது.இதுகுறித்து, தே.மு.தி.க., வட்டாரத்தில் கூறப்படுவதாவது:</description>
</news>
