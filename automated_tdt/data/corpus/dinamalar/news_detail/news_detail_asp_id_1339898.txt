<news>
<headline>இணையில்லா இருவர்</headline>
<description>
இணையில்லா இருவர்... - ஆர்.உதயகுமார்-கே.நரசிம்மலுஇருவரும் சிறுவயதிலேயே மாற்றுத்திறனானியாக மாறிப்போனவர்கள். வளரும் போதும் சரி வளர்ந்துவிட்ட இன்றைய நிலையிலும் எப்போதுமே தங்களுக்கு மாற்றுத்திறனாளி என்ற அனுதாப பார்வை தேவையில்லை என்று எண்ணியவர்கள்.நம்மிடம் செயல்படும் அவையம் எது என்பதை கண்டறிந்து அதன் மூலம் ஒவியங்கள் தீட்டி பலரது கவனத்தையும் ஈர்த்துவருகின்றனர் என்பதுதான் முக்கியமான விஷயம்.இதில் உதயகுமாருக்கு வலது கையில் இரண்டு விரல்கள் மட்டும் செயல்படும், அந்த இரண்டு விரல்கள் தீட்டும் ஒவியத்தை, அந்த விரல்களுக்குள் ஔிந்திருக்கும் வித்தையை கண்டு நடிகரும் ஒவியருமான சிவக்குமார் அசந்து போய் பாராட்டினார் என்றால் அவரது ஒவியம் எத்தகையது என்பதை எண்ணிப்பாருங்கள்.உதயகுமாருக்கு கைவிரல்கள் என்றால் நரசிம்மலுவிற்கு கால்கள் மட்டுமே செயல்படும் இந்த கால்களை வைத்து அவர் தீட்டும் ஒவியங்கள் அற்புதமானவை.நீண்ட காலமாக ஒவியம் வரைந்து வந்த இவர் இன்னும் ஒருபடி மேலே போய் சாதிக்கவிரும்பி இரண்டு கால் விரல்களை மட்டுமே உபயோகித்து துணியில் அற்புதமாக எம்பிராய்டரி செய்கிறார்.இப்படி உதயகுமாரும்,நரசிம்மலுவும் உருவாக்கிய ஒவியங்களையும் எம்பிராய்டரிகளையும் பார்த்துவியந்த சென்னை ஹார்ட் பீட் பவுன்டேஷன் நடத்தும் விஎஸ்ரமணா இவைகளை மக்களின் பார்வைக்கு கொண்டு செல்லவேண்டும் என்று முடிவெடுத்தார்.அதன்படி இன்று 11/9/2015 வெள்ளிக்கிழமை புதுச்சேரி குறிச்சிகுப்பம் அட்வகேட் சின்ன தம்பி தெருவில் இருக்கும் தாஸ்மை ஒவியகூடத்தில் இருவரது படைப்புகளையும் கண்காட்சியாக வைத்துள்ளார்.கண்காட்சி வருகின்ற 20ந்தேதி வரை நடைபெறுகிறது.இக்கண்காட்சியைப் பார்த்தால் பரவசம் மட்டுமல்ல, உடல் ஊனமுற்றவர்கள் பற்றியும், உடல் ஊனம் பற்றியும் உள்ள நமது எண்ணம் மாற்றம் காணும். வாய்ப்பை நழுவ விடாதீர்கள்.உதயகுமார் உடல் நிலை சென்னையில் இருந்து புதுச்சேரி வரை போவதற்கு ஒத்துழைக்கவில்லை ஆகவே நரசிம்மலு மட்டும் கண்காட்சியில் கலந்து கொண்டு கால்களால் எப்படி எம்பிராய்டரி பண்ணுகிறேன் என்பதை பார்வையாளர்கள் முன்னால் செய்துகாட்டுகிறார்.ஒவியங்கள் ஒவ்வொன்றும் ஆழமான கருத்துகளுடன் நுட்பமாக வரையப்பட்டுள்ளது. கண்காட்சியில் இடம்பெற்றுள்ள படைப்புகள் விலைக்கும் கிடைக்கும். விற்பனை மூலம் கிடைக்கும் பணம் உதயகுமார் மற்றும் நரசிம்மலுவின் சிகிச்சைக்கு வழங்கப்படும்.இதுபற்றிய நீங்கள் கூடுதல் தகவலறிய ஹார்ட்பீட் ரமணாவை தொடர்புகொள்ளவும் எண்:9940198135.-எல்.முருகராஜ்.</description>
</news>
