<news>
<headline>செல்லியாண்டியம்மன் கோவில் குண்டம் விழா</headline>
<description>
பவானி: அம்மாபேட்டை யூனியனுக்கு உட்பட்ட ஊமாரெட்டியூர், நெரிஞ்சிப்பேட்டை பகுதியில் உள்ள, செல்லியாண்டியம்மன் கோவிலில் குண்டம் திருவிழா நடந்தது. அம்மாபேட்டை ஊமாரெட்டியூரில் உள்ள, செல்லியாண்டியம்மன் கோவில் திருவிழா கடந்த மாதம் பூச்சாட்டுதலுடன் தொடங்கியது. நேற்று காலை காவேரியில் இருந்து சக்தி, முப்பாடு அழைத்தலும், பல வகையான அலகுகள் குத்தி பக்தர்கள் நேர்த்திக்கடன் செலுத்தினர். குண்டம் விழாவின் முக்கிய நிகழ்வாக தீ மிதித்தல் நிகழ்ச்சி நடந்தது. அதேபோல் நெரிஞ்சிப்பேட்டை செல்லியாண்டியம்மன் கோவிலிலும் குண்டம் திருவிழா கொண்டாடப்பட்டது. உள்ளூர் மற்றும் வெளியூரில் இருந்து வந்திருந்த பக்தர்கள் குண்டம் இறங்கி நேர்த்திக்கடன் செலுத்தினர்.</description>
</news>
