<news>
<headline>"லலித் மோடி சர்ச்சை' : சுஷ்மா சுவராஜ் பக்கம் நிற்கிறதா அரசு</headline>
<description>
ஐ.பி.எல்., சூதாட்டம் மற்றும் நிதி முறைகேடு வழக்கில் சிக்கிய முன்னாள் ஐ.பி.எல்., தலைவர் லலித் மோடி, தற்போது இங்கிலாந்தில் உள்ளார். இவர் போர்ச்சுக்கல் செல்வதற்கு விசா வேண்டி மத்திய வெளியுறவுத் துறை அமைச்சர் சுஷ்மா சுவராஜிடம் உதவி கேட்டதாகவும், அதுகுறித்து சுஷ்மா இங்கிலாந்து அரசுக்கு கடிதம் எழுதியதாகவும் என இங்கிலாந்தின் சண்டே டைம்ஸ் நாளிதழில் செய்தி வெளியாகின.இதன் காரணமாக சுஷ்மா பதவி விலக வேண்டும் காங்., உள்ளிட்ட எதிர்க்கட்சிகள் கோரிக்கை விடுத்து வருகின்றன. ஆனால் பா.ஜ., சார்பில் "இது ஒரு மனிதாபிமான உதவி தான்' என்றும்; அவர் எந்த தவறிலும் ஈடுபடவில்லை என்றும் ஆதரவு தெரிவித்துள்ளன. மேலும் சிவசேனா மற்றும் ஆ.எஸ்.எஸ்., ம் சுஷ்மாவுக்கு ஆதரவு தெரிவித்துள்ளன.  இந்த விவகாரத்தை மையமாக வைத்து "லலித் மோடி சர்ச்சை : சுஷ்மா பக்கம் நிற்கிறதா அரசு ' என்ற தலைப்பில் என்.டி.டி.வி., விவாதம் நடத்தியது. தொகுப்பாளர் : சுஷ்மா சுவராஜ் சர்ச்சையில் சிக்கிய பின் காங்., அவரை பதவியில் இருந்து விலக வலியுறுத்துகிறது. இவ்விஷயத்தில் அரசு சுஷ்மா பக்கம் நிற்கிறதா? ஷைனா (செய்தி தொடர்பாளர், பா.ஜ.,) : எங்கள் தலைவர் (அமித் ஷா), "இது ஒரு மனிதாபிமான உதவி தான்' என தெரிவித்துள்ளார். அதே போல உள்துறை அமைச்சர் ராஜ்நாத் சிங், "எந்த விதத்திலும் தனது அமைச்சர் பதவியை சுஷ்மா தவறாக பயன்படுத்தவில்லை' என தெரிவித்துள்ளார். நாங்கள் காங்கிரசைப் போல, குட்ரோச்சிக்கா உதவினோம். இந்திய குடிமகன் யாராக இருந்தாலும் மனிதாபிமான அடிப்படையில் உதவுவது தவறில்லை. மேலும் அந்நாட்டின் சட்ட திட்டங்களுக்கு உட்பட்டு தான் செய்யச் சொல்லியுள்ளார். வினோத் சர்மா ( அரசியல் எடிட்டர்) : இந்த விவகாரத்தில் முக்கியமான விஷயம், குற்றம்சாட்டப்படும் லலித் மோடி மீது இவ்வளவு காலமாக நடிவடிக்கை எடுக்காதது தான். ஐ.மு., கூட்டணி ஆட்சியின் போது தான் லலித் மோடி, இங்கிலாந்துக்கு சென்றார். தற்போது அந்த ஆட்சி முடிந்து, தே.ஜ., கூட்டணி ஆட்சிக்கு வந்துள்ளது. ஆனால் இரண்டு அரசுகளும் அவரை இந்தியா கொண்டு வந்து, அவரை விசாரிக்க முன்வரவில்லை. இதற்கு காரணம் இந்தியாவிலும் கிரிக்கெட்டும் அரசியலும் ஒன்றாக கலந்துள்ளது. பிரியங்கா சதுர்த்தி (செய்தி தொடர்பாளர், காங்., ) : ஐ.பி.எல்., சூதாட்டத்தில் சிக்கி 2010ம் ஆண்டு இங்கிலாந்துக்கு சென்ற லலித் மோடியை, மீண்டும் இந்தியாவுக்கு கொண்டு வர அப்போதைய காங்., அரசு முயற்சி எடுத்தது. அவரை இந்தியாவுக்கு அனுப்புமாறு இங்கிலாந்து அரசுக்கு கோரிக்கை விடுத்தது. ஒரு ஊழல் குற்றச்சாட்டில் சிக்கியவருக்கு, தற்போதைய வெளியுறவுத் துறை அமைச்சர் உதவ என்ன அவசியம் நேர்ந்தது? . தார்மீக பொறுப்பேற்று சுஷ்மா அமைச்சர் பதவியில் இருந்து விலக வேண்டும். இவ்வாறு விவாதம் நடந்தது.</description>
</news>
