<news>
<headline>பள்ளிக்குள் புகுந்த பாம்பு: மாணவர்கள் அலறல்</headline>
<description>
தொப்பூர்: தொப்பூர் அருகே, தனியார் பள்ளிக்குள் புகுந்த நாக பாம்பு பிடிக்கப்பட்டு, வனத்துறையினரிடம் ஒப்படைக்கப்பட்டது. தொப்பூர் அடுத்த சாமிசெட்டிப்பட்டி அருகே உள்ள தனியார் பள்ளிக்குள், நேற்று முன்தினம் நாகபாம்பு ஒன்று புகுந்தது. இதை கண்ட மாணவ, மாணவிகள், அங்கிருந்து அலறியடித்து ஓட்டம் பிடித்தனர். பாம்பு பள்ளியில் உள்ள கொடி கம்பத்தின் சிமென்ட் தளத்தின் கீழ் புகுந்தது குறித்து, பள்ளி நிர்வாகத்தினர் தர்மபுரி வனத்துறையினருக்கு தகவல் தெரிவித்தனர். நேற்று காலை வனத்துறையினர் பாம்பு பிடிப்பதில் வல்லவரான ஹரிமணியை அழைத்துச் சென்று, கொடி மரத்தின் பீடத்தின் கீழ் இருந்த, ஆறடி நீளமுள்ள நாகபாம்பை பிடித்து, தொப்பூர் வன பகுதியில் விட்டனர்.</description>
</news>
