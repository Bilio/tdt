<news>
<headline>அத்வானி மனைவி கமலா காலமானார்</headline>
<description>
புதுடில்லி: பா.ஜ., மூத்த தலைவர், எல்.கே.அத்வானியின் மனைவி கமலா, 83, மாரடைப்பால் நேற்று காலமானார்.அவருக்கு, நேற்று காலையில் திடீரென மூச்சுத் திணறல் ஏற்பட்டது. அதைத் தொடர்ந்து, டில்லியில் உள்ள எய்ம்ஸ் மருத்துவமனைக்கு கொண்டு செல்லப்பட்டார். ஆனால், அவருக்கு மாரடைப்பு ஏற்பட்டதால் உயிரிழந்ததாக, மருத்துவர்கள் தெரிவித்தனர்.அத்வானி - கமலா தம்பதிக்கு, ஒரு மகன், மகள் உள்ளனர். வயோதிகம் காரணமாக, கடந்த சில மாதங்களாக, நடக்க முடியாமல், 'வீல் சேர்' மூலமே செயல்பட்டு வந்தார்; மேலும் அவருக்கு மறதி நோயும் இருந்தது. கமலாவின் மறைவுக்கு, பிரதமர் நரேந்திரமோடி, காங்கிரஸ் தலைவர் சோனியா உள்ளிட்டோர் இரங்கல் தெரிவித்துள்ளனர்.</description>
</news>
