<news>
<headline>மலேசியன் பரோட்டா</headline>
<description>
'கடந்த 1939ம் ஆண்டு; இரண்டாம் உலகப்போர் துவங்கிய சமயம்; சப்பாத்தி, ரொட்டியை பிரதான உணவாக உண்டு, எதிராளிகளை துவம்சம் செய்து வந்த நம் படை வீரர்கள், கோதுமை தட்டுப்பாட்டில் சிக்கிக் கொண்டனர். என்ன செய்வது; கோதுமைக்கு மாற்றாக ஒன்று வேண்டும்; அது, படைவீரர்களுக்கு பலம் கொடுக்கக் கூடியதாகவும் இருக்க வேண்டும் என்ற இக்கட்டான சூழல்! அச்சமயத்தில் மரவள்ளிக்கிழங்கில் இருந்து உருவாக்கப்பட்டது தான், மைதா!'அதுவரை, மக்களிடம் அமோக வரவேற்பை பெற்றிருந்த கோதுமை 'வௌ்ளை மேனி' மைதா வந்ததும், மார்க்கெட் இழந்தது. பரோட்டா உருவானது. அன்றிலிருந்து பெரும்பான்மையான உணவுப் பிரியர்களின் பிடித்தமான உணவுப் பட்டியலில், முக்கிய இடம் பிடித்திருக்கிறது பரோட்டா! எனக்கும், பரோட்டாவை ரொம்ப பிடிக்கும் இப்படி தன் டைரியில், மைதாவின் சரித்திரம் எழுதி முடித்து, பேனாவை மூடினார் சோத்து மூட்டை.அடியேயே மேடவாக்கம் மலேசியன் பரோட்டா கடையில, 30க்கும் அதிகமான வகைகள்ல பரோட்டாக்கள் இருக்கு. இப்பவே போனாத் தான் ரசிச்சு ருசிச்சு சாப்பிட முடியும்! எங்கே, உன் மகன் கிளம்பிட்டானா? வாயில் எச்சில் ஒழுக பரபரத்தார் சோத்து மூட்டை.வீட்டு வாசலில், ஆட்டோ வந்து நின்றது.ஆட்டோக்கார தம்பி, கொஞ்சம் அடிச்சு ஓட்டுங்க - சோத்து மூட்டை, டிரைவரின் தோள் தட்டி சொல்ல, ஆட்டோ தன் சிறகு விரித்தது.மலேசியன் பரோட்டா: வெங்காயம், தக்காளி, கரம் மசாலா, பட்டை சேர்த்து வதக்கி, தொக்கு தயார் பணணிக்கணும். இதை, வெங்காயம், கேரட், முட்டைக்கோஸ், தக்காளி, மிளகாய், கரம் மசாலா, உப்பு, மஞ்சள் தூள் மற்றும் சிக்கனோட சேர்த்து பிசையணும். இந்த கலவையை நடுவுல வைச்சு தயார் பண்ற பரோட்டாவை, ஆம்லெட் மேல போட்டு எடுத்தா, அது தான் மலேசியன் பரோட்டா!ருசியின் ரகசியம்: மலேசியாவுல இருந்து இறக்குமதி செய்யப்படுகிற வனஸ்பதியும், செறிவூட்டப்பட்ட இனிப்பில்லா பாலும்; மதுரையில தயாராகுற உயர் தரமான மைதா மாவும் தான், எங்க பரோட்டாவோட மிக மிருதுவான தன்மைக்கும், ஈடில்லா சுவைக்கும் காரணம்! - நிறுவனர் செய்யது.என்ன விலை?: இரண்டு பேர் திருப்தியாய் சாப்பிடும் அளவிலான ௧ மலேசியன் பரோட்டா 140 ரூபாய்.சோத்து மூட்டை: ரெண்டு கையால பரோட்டாவை பிய்ச்சுப் போட்டு, வழிய வழிய சால்னா ஊத்தி வழிச்சு எடுத்து சாப்பிட்டே பழக்கப்பட்ட எனக்கு, மலேசியன் பரோட்டா ரொம்ப புதுசா தான் இருந்துச்சு. எப்பவும் வெளியே ஊத்தி சாப்பிடுற சால்னாவை. இதுல உள்ளே வைச்சு வேக வைச்சிருந்தாங்க. அந்த சால்னாவோட கலந்திருந்த சிக்கன் பீஸோட டேஸ்ட் இருக்குதே... அடடா; சமையல்காரருக்கு, சாலிகிராமத்துல ஒரு வீடே கட்டிக் கொடுக்கலாம். அடேய்... நான் பெத்த மகனே, நீ பொறுக்கி வைச்சிருந்த சிக்கன் துண்டை எல்லாம், ஒரு வேகத்துல எடுத்து தின்னுட்டேன். என்னை முறைக்காதடா... ப்ளீஸ்!இடம்: மலேசியன் பரோட்டா, மேடவாக்கம், சென்னைபோன்: 044 - 4353 4462நேரம்: மாலை 4.00 - இரவு 11.00</description>
</news>
