<news>
<headline>ஆட்டிசம் தின விழா</headline>
<description>
மோகனூர்: மோகனூர் வட்டார வள மையத்தில், மாற்றுத்திறன் கொண்ட குழந்தைகளுக்கான 'ஆட்டிசம் தின விழா' கொண்டாடப்பட்டது. மோகனூர் அரசு ஆண்கள் மேல்நிலைப்பள்ளி தலைமையாசிரியர் மாணிக்கம் தலைமை வகித்தார். அனைவருக்கும் கல்வி இயக்க உதவி திட்ட அலுவலர் சரவணன், துவக்கி வைத்து பேசியதாவது: இக்குழந்தைகளுக்கு, ஒரு குழந்தைக்கு ஒரு ஆசிரியர் என்ற விகிதாசாரத்தின் அடிப்படையில் பயிற்சி அளிக்க வேண்டும். அவர்களிடம் ஒரு தனிப்பட்ட திறன் மறைந்திருக்கும். அவற்றை கண்டறிந்து அதில் பயிற்சி அளிக்கும்போது, நல்ல முன்னேற்றம் காணப்படும். இவ்வாறு அவர் பேசினார்.</description>
</news>
