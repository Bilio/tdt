<news>
<headline>புகார் பெட்டி - சேலம்</headline>
<description>
குடிநீர் பிரச்னைக்கு தீர்வு வேண்டும்: சேலம், அம்மாபேட்டை மண்டலம், இரண்டாவது அக்ரஹாரத்தில், 300க்கும் மேற்பட்ட குடும்பத்தினர் வசிக்கின்றனர். அங்கு, அடிக்கடி சாலையில் தோண்டப்படும் பள்ளங்களால், குடிநீர் குழாயில் உடைப்பு ஏற்பட்டு, சுகாதாரமற்ற குடிநீர் மக்களுக்கு கிடைக்கிறது. இதுகுறித்து மாநகராட்சி ஊழியர்களிடம் பலமுறை புகார் அளித்தும், நடவடிக்கை இல்லை. சுகாதாரமான தண்ணீர் கிடைக்க, நடவடிக்கை எடுக்க வேண்டும்.கே.சியாம், 27, பொன்னமாபேட்டை, சேலம்தெருவிளக்கு வசதி அவசியம்: சேலம், பழைய பஸ் ஸ்டாண்டில் இருந்து கிச்சிப்பாளையம் செல்லும் பிரதான சாலையில், கருவாட்டுப்பாலம் உள்ளது. அந்த பாலத்தின் ஓரத்தில் உள்ள தெரு விளக்குகள் சரிவர எரிவது இல்லை. இதனால், அந்த வழியே நடந்து செல்லும் பாதசாரிகள் பாதிப்புக்குள்ளாகிறார்கள். மேலும், அங்கு தான் அடிக்கடி செயின் பறிப்பு சம்பவங்கள் நடக்கின்றன. தெரு விளக்கு எரிய, நடவடிக்கை எடுக்க வேண்டும்.எம்.ஜி.மணிமாறன், 39, கிச்சிப்பாளையம், சேலம்</description>
</news>
