<news>
<headline>பா.ம.க., அன்புமணியிடம் மரவள்ளி விவசாயிகள் கோரிக்கை</headline>
<description>
ராசிபுரம்: நாமக்கல் மாவட்ட மரவள்ளி உற்பத்தியாளர்கள், சேலத்தில் நடந்த நிகழ்ச்சியில், பா.ம.க., முதல்வர் வேட்பாளர் அன்புமணியிடம் கோரிக்கை மனு அளித்தனர்.அந்த மனுவில் கூறியிருப்பதாவது: தமிழகத்தில், கடந்தாண்டு மரவள்ளி கிழங்கு டன் அதிகப்பட்சமாக, 4,000 ரூபாய்க்கு விற்பனையானது. குறைந்தபட்சமாக, 3,000 ரூபாய் வரை விற்றபோது, ஏக்கருக்கு, 10 ஆயிரம் ரூபாய் வரை விவசாயிகளுக்கு இழப்பு ஏற்பட்டது. இதனால், மூன்று லட்சம் மரவள்ளி விவசாயிகளின் வாழ்வாதாரம் பாதிக்கப்பட்டுள்ளது. எனவே, கிழங்கு மாவிற்கு, 90 கிலோ மூட்டைக்கு, 3,000, ஜவ்வரிசிக்கு, 7,000 ரூபாய் கிடைக்க ஏற்பாடு செய்ய வேண்டும். அதேபோல், ஜவ்வரிசியில் இருந்து குளுக்கோஸ் தயாரிக்கும் தொழிற்சாலை மாவட்டம் தோறும் அமைக்க வேண்டும். அவ்வாறு அமைத்தால் மரவள்ளி கிழங்கு டன், 7,000 ரூபாய்க்கு விற்க வாய்ப்புள்ளது. இவ்வாறு அதில் கூறப்பட்டுள்ளது.</description>
</news>
