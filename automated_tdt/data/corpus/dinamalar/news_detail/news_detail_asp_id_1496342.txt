<news>
<headline>யுகாதி திருவிழா</headline>
<description>
காரிமங்கலம்: காரிமங்கலம் மந்தை வீதி மஹா சக்தி மாரியம்மன் கோவிலில் யுகாதி விழா நேற்று துவங்கியது. காரிமங்கலம் மந்தை வீதி மஹா சக்தி மாரியம்மன் கோவிலில் ஆண்டு தோறும் யுகாதி விழா, வெகு விமர்ச்சையாக கொண்டாடப்படுவது வழக்கம். இந்தாண்டும் யுகாதி விழா நேற்று கொடியேற்றத்துடன் துவங்கியது. இதையொட்டி அம்மனுக்கு சிறப்பு அபிஷேகம், பூஜை நடந்தது. இன்று அமாவாசையை முன்னிட்டு, காலையில் அம்மனுக்கு சிறப்பு அபிஷேகமும், மாலையில் அம்மன் திருவீதி உலாவும் நடக்கிறது. நாளை யுகாதியை முன்னிட்டு, காலை, ஏழு மணிக்கு சிறப்பு அபிஷேகமும், 9 மணிக்கு மேல், 10 மணிக்குள் அம்மன் ரதம் ஏறுதலும், மதியம், 12 மணிக்கு பக்தர்களுக்கு அன்னதானம் வழங்கும் நிகழ்ச்சி நடக்கிறது. மாலை, 3 மணிக்கு மஞ்சள் நீராட்டுதலும், இரவு, 7 மணிக்கு வண்ண விளக்குகளால் அலங்கரிக்கப்பட்டு பாரம்பரிய இசை வாத்தியத்துடன் அம்மன் திருவீதி உலா நடக்கிறது.</description>
</news>
