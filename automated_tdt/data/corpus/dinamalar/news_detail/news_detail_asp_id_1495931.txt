<news>
<headline>அ.தி.மு.க.,  கூட்டணியில் த.மா.கா.,?</headline>
<description>
முதல்வர் ஜெயலலிதாவை, அவரது போயஸ் கார்டன் இல்லத்தில், த.மா.கா., தலைவர் வாசன் சந்தித்து பேசுவார் என, எதிர்பார்க்கப்படுகிறது. இதனால், கூட்டணி அமைப்பது தொடர்பாக, இரு கட்சிகளுக்கும் இடையே நிலவி வந்த இழுபறி முடிவுக்கு வரும் என, கட்சி வட்டாரங்கள் கூறின. சட்டசபை தேர்தலுக்கு, அ.தி.மு.க.,வுடன் கூட்டணி அமைக்க த.மா.கா., விரும்பியது. இதற்காக, இரு கட்சிகளுக்கும் இடையில், ரகசிய பேச்சு நடந்து வந்தது. இதுநாள் வரை, இழுபறியாக நடந்த இந்த பேச்சு, நேற்று சுமுகமாக முடிந்ததாக கூறப்படுகிறது. இதையடுத்து இன்று, வாசன், ஜெயலலிதாவை சந்தித்து பேசி, கூட்டணி ஒப்பந்தத்தில் கையெழுத்திடுவார் என, கட்சி வட்டாரங்கள் கூறின. -நமது நிருபர்-</description>
</news>
