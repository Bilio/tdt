<news>
<headline>வங்கி செயலரை கட்டிப்போட்டு 415 பவுன் நகை கொள்ளை</headline>
<description>
ராமநாதபுரம்: ராமநாதபுரம் அருகே தொருவளூர் தொடக்க வேளாண் கூட்டுறவு கடன் சங்க செயலரை கட்டிப்போட்டு, 415 பவுன் நகைகளை இருவர் கொள்ளை அடித்து சென்றனர்.இங்கு, ராமநாதபுரம் அண்ணாநகரை சேர்ந்த கஸ்துாரி, 40, செயலராக உள்ளார். வேறு பணியாளர்கள் இல்லை. நகைக்கடன் வழங்கும் போது மட்டும் நகை மதிப்பீட்டாளர் வருவார். நேற்று கஸ்துாரி பணியில் இருந்தார். பிற்பகல் 2 மணிக்கு ஹெல்மெட் அணிந்த இருவர் அங்கு நுழைந்தனர்.கஸ்துாரியிடம், 'நகை அடகு வைக்க வேண்டும். கிராமுக்கு எவ்வளவு தருவீர்கள்' என கேட்டனர். அவர், ''ரூ.1,900 தருவோம்,'' என்றார். அப்போது ஒருவன், 'வங்கியில் கண்காணிப்பு கேமரா இருக்கிறதா. அலாரம் உள்ளதா?' என கேட்டுள்ளான். கஸ்துாரி, ''கேமரா இல்லை; அலாரம் உள்ளது,'' என கூறினார்.திடீரென கஸ்துாரியை கீழே தள்ளிவிட்டு, வாயில் 'டேப்' ஒட்டினர். 'டேப்' பயன்படுத்தி கை, கால்களையும் கட்டினர். கஸ்துாரியிடம் சாவியை பறித்து லாக்கரை திறந்தனர். மொத்தம் இருந்த 425 பவுனில், 415 பவுனை எடுத்துக் கொண்டு, கஸ்துாரியை ஒரு அறையில் அடைத்து தப்பினர்.மாலை 5 மணிக்கு கூட்டுறவு சங்கத்தின் அறையில் கதவு தட்டப்படும் சப்தம் கேட்டது. பக்கத்து வீட்டை சேர்ந்த பெண் கதவை திறந்தார். அப்போது கஸ்துாரில் கை, கால்கள் கட்டப்பட்ட நிலையில் கிடந்தார். இதுகுறித்து போலீசாருக்கு தகவல் தெரிவித்தனர். மணிவண்ணன் எஸ்.பி., உதவி எஸ்.பி., சர்வேஸ்ராஜ் மற்றும் போலீசார் வந்தனர்.  கஸ்துாரியின் கட்டுகளை அவிழ்த்து விசாரணை நடத்தினர்.</description>
</news>
