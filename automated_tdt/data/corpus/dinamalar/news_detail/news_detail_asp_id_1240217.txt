<news>
<headline>பவானிசிங் நியமனம் செல்லாது ; ஊழல் ஒழிப்பில் கவனம் தேவை:சுப்ரீம் கோர்ட் பரபரப்பு தீர்ப்பு</headline>
<description>
புதுடில்லி: ஜெ., சொத்துக்குவிப்பு வழக்கில் அரசு தரப்பில் பவானிசிங் ஆஜராகலாமா என்பது குறித்து 3 பேர் கொண்ட உச்சநீதிமன்ற பெஞ்ச் இன்று தீர்ப்பளித்தது, பவானிசிங் நியமனம் செல்லாது என தீர்ப்பளித்துள்ளது. மேலும் மேல்முறையீட்டு வழக்கில் மறு விசாரணை கிடையாது என சுப்ரீம் கோர்ட் ஏற்கனவே அறிவித்துள்ள சூழ்நிலையில் நீதிபதி குமாரசாமி எந்த அடிப்படையில் தீர்ப்பு வழங்குவதென்று சுப்ரீம் கோர்ட் அறிவுரை வழங்கியது.வருமானத்திற்கு அதிகமான சொத்து சேர்த்த வழக்கில் ஜெ., சசிகலா, சுதாகரன், இளவரசி ஆகியோருக்கு தலா 4 ஆண்டு சிறை தண்டனை விதிக்கப்பட்டுள்ளது. தற்போது 4 பேரும் ஜாமினில் இருந்து வருகின்றனர். சிறப்பு கோர்ட் தீர்ப்பை எதிர்த்து கர்நாடாக ஐகோர்ட்டில் ஜெ., தரப்பில் மேல்முறையீடு செய்யப்பட்டது. இந்த வழக்கில் விசாரணை முழுமை அடைந்தது. தீர்ப்பு சொல்ல கூடிய தருணத்தில் உள்ளது.இதற்கிடையில் அரசு தரப்பில் பவானிசிங் ஜெ.,வுக்கு சாதகமாக செயல்படுகிறார் இவர் ஆஜராக கூடாது என உத்தரவிட வேண்டும் என தி.மு.க.,பொதுசெயலர் அன்பழகன் சார்பில் சுப்ரீம் கோர்ட்டில் மனு தாக்கல் செய்யப்பட்டது. மனுவை விசாரித்த பானுமதி, லோக்கூர் கொண்ட பெஞ்ச் நீதிபதிகள் முரண்பட்ட தீர்ப்பை அளித்தனர். இதனையடுத்து 3 பேர் கொண்ட பெஞ்சுக்கு மனு மாற்றப்பட்டது. இந்த மனு தொடர்பான தீர்ப்பு இன்று வெளியிடப்பட்டது. அதில், ஜெயலலிதா சொத்துக்குவிப்பு மேல்முறையீட்டு வழக்கில், பவானிசிங்கை  வழக்கறிஞராக நியமித்தது செல்லாது என, மூன்று நீதிபதிகள் கொண்ட சுப்ரீம் கோர்ட் பெஞ்ச் இன்று தீர்ப்பளித்துள்ளது. இருப்பினும், ஜெ., சொத்துக்குவிப்பு மேல்முறையீட்டு வழக்கில் மறு விசாரணை தேவையில்லை என்று கூறி உள்ள பெஞ்ச், ஜெயலலிதா வழக்கில் கர்நாடக ஐகோர்ட் எப்போது வேண்டும் என்றாலும் தீர்ப்பு வழங்கலாம் என்றும் கூறி உள்ளது.ஊழலை ஒழிக்க வேண்டும்; சுப்ரீம் கோர்ட் நீதிபதிகள் கர்நாடக ஐகோர்ட் நீதிபதிக்கு அறிவுரையும் வழங்கினர். தங்களின் தீர்ப்பில் நீதிபதிகள்; எந்த ஒரு ஊழல் வழக்கையும் சாதாரணமாக பார்க்கக் கூடாது; ஊழல்வாதிகள் பெற்ற ஆதாயத்தை கருத்தில் கொள்ள வேண்டும். சமுதாயத்தை ஊழல் பாதித்துள்ளதை அறிந்து செயல்படுவது அவசியம். நாட்டில் ஊழலை ஒழிக்க வேண்டும் என்பதையும் கவனத்தில் கொண்டு நீதியை நிலைநாட்டும் வகையில் நீதிபதி குமாரசாமி தீர்ப்பளிக்க வேண்டும் இவ்வாறு நீதிபதிகள் கூறியுள்ளனர்.மனு போடும் காரணம் என்ன ? இந்த மனு மீது உத்தரவு பிறப்பிக்கும் வரை கர்நாடக ஐகோர்ட் அப்பீல் மே மாதம் 12 ம் தேதி வரை வழக்கில் தீர்ப்பு வெளியிடக்கூடாது என்றும் சுப்ரீம் கோர்ட் உத்தரவிட்டிருந்தது. தற்போது பவானிசிங் நியமனம் தொடர்பான மனு மீதான தீர்ப்பு வந்து விட்டதால், ஜெயலலிதாவின் மேல்முறையீட்டு மனு மீதான தீர்ப்பு எந்த நேரத்திலும் வௌியாகலாம் என்று எதிர்பார்க்கப்படுகிறது.பவானிசிங் வாதம் வீண் : ஒரு வேளை சுப்ரீம் கோர்ட்டின் உத்தரவுப்படி சில சட்ட நடவடிக்கைகள் எடுக்க சிறிது காலம் பிடிக்ககலாம். இதனால் ஜெ., வழக்கில் தீர்ப்பை தள்ளி போடலாம். இதனால் ஜெ., தொடர்ந்து குற்றவாளியாகவே கருதப்பட்டு வரும் சட்டசபை தேர்தலில் போட்டியிட முடியாமல் போக செய்ய முடியும். இது போல் அரசு தரப்பில் பவானிசிங் நியமனம் செல்லாது என்பதால் அவரது வாதம் சந்தேகத்திற்கு இடமாக போகும். இதுவும் ஜெ.,வுக்கு பாதகமாக அமைய வாய்ப்பு உண்டு.தீர்ப்பு முழுவிவரம்:  ஜெயலலிதா சொத்துக்குவிப்பு மேல்முறையீட்டு வழக்கில், பவானிசிங்கை  வழக்கறிஞராக நியமித்தது செல்லாது என, மூன்று நீதிபதிகள் கொண்ட சுப்ரீம் கோர்ட் பெஞ்ச் இன்று தீர்ப்பளித்துள்ளது. தீர்ப்பின் முழுவிவரம் வருமாறு.  ஜெயலலிதா மீதான சொத்துக் குவிப்பு வழக்கில் பவானி சிங்கை அரசு வழக்கறிஞராக நியமித்தது செல்லாது; அரசு வழக்கறிஞரை நியமிக்க தமிழக அரசுக்கு அதிகாரம் இல்லை. இந்த வழக்கில் அரசு வழக்கறிஞரை நியமிக்க கர்நாடகா அரசுக்குத்தான் அதிகாரம் உண்டு. மேல்முறையீட்டு மனு மீதான விசாரணை முடிந்துவிட்டதால் அதில் மறுவிசாரணை தேவை இல்லை. பவானிசிங் எழுத்துப்பூர்வமாக தாக்கல் செய்த வாதத்தை மேல்முறையீட்டு மனுவை விசாரிக்கும் நீதிபதி குமாரசாமி ஏற்கக் கூடாது. கர்நாடகா அரசு மற்றும் அன்பழகன் தரப்புகள் எழுத்துப் பூர்வமாக வாதங்களைத், ஏப்ரல் 28ம் தேதி தாக்கல் செய்யலாம் கர்நாடகா அரசு மற்றும் அன்பழகன் தரப்பு வாதங்களையும் கருத்தில் கொண்டு நீதிபதி குமாரசாமி தீர்ப்பளிக்கலாம்.</description>
</news>
