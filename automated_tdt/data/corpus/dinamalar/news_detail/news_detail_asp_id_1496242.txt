<news>
<headline>புகார் பெட்டி - ஈரோடு</headline>
<description>
சாக்கடை கட்டினால் போதுமா? மொடக்குறிச்சி வட்டாரம் எழுமாத்தூர், பஸ் ஸ்டாப் பகுதியில், சில ஆண்டுகளுக்கு முன்பு, 12 லட்சம் ரூபாய் செலவில் சாக்கடை கால்வாய் அமைக்கப்பட்டது. ஆனால் கால்வாயை சந்தை வழியாக திருப்பி விட்டனர். இதனால் கழிவு நீர் செல்ல வழியின்றி, தேங்கி நிற்கிறது. கொசு தொல்லை அதிகரித்து, சுகாதார சீர்கேடு ஏற்பட்டுள்ளது. சாக்கடையை தூர்வாருவதும் இல்லை. பல லட்சம் செலவு செய்த சாக்கடைக்கு, கழிவு நீர் செல்ல வழி ஏற்படுத்தி தர வேண்டும்.ரா. தெய்வசிகாமணி, எழுமாத்தூர்.சாலை வளைவில் அடிக்கடி விபத்து: மொடக்குறிச்சி வட்டாரம் விளக்கேத்தியிலிருந்து சிவகிரி செல்லும் சாலையில், வித்தகநாத ஈஸ்வரர் கோவில் அருகே வளைவு உள்ளது. வாகனங்களில் அருகே வரும்போதுதான் வளைவுப்பாதை இருப்பதே வாகன ஓட்டிகளுக்கு தெரிகிறது. இதனால் வாகனங்கள் வளைவில் இருக்கும் வீடுகளில் புகுந்து விபத்துக்குள்ளாகிறது. அப்பகுதியில் வேகத்தடை அமைக்க பலமுறை கோரிக்கை விடுத்தும் நெடுஞ்சாலைத்துறை அதிகாரிகள் கண்டுகொள்ளவில்லை. கி.லோகநாதன், விளக்கேத்தி.</description>
</news>
