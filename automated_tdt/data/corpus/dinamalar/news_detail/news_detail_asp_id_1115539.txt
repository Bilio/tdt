<news>
<headline>கனவுகளைக் கைப்பற்றுவோம்...7</headline>
<description>
இத்தொடரை தொடர்ந்து வாசித்து உங்கள் விமர்சனங்கள் மூலம் ஊக்கம் கொடுத்து கொண்டிருக்கும் அன்பின் தோழமைகளே நலமா? இன்று "இலக்கு நிர்ணயித்தல்" குறித்து காண்போம்.வள்ளியூர் என்ற செழிப்பான கிராமத்தில் பெரியவர் ஒருவர் வாழ்ந்து வந்தார். ஒரு சமயம் வள்ளியூரில் கடும் பஞ்சம் ஏற்ப்பட்டது , இதனால் .பெரியவர் தம் குடும்பத்துடன் கிராமத்தை விட்டு வெளியேற முடிவு செய்தார் ,பெரியவர் நல்ல இடம் தேடி செல்லும் வழியில் அழகிய கிராமத்தின் , ஊர் எல்லையில் ஒரு சுடுகாடு அமைந்திருந்தது , அதில் இறந்தவர்களை புதைத்து அவற்றின் மீது குறிப்புக் கற்களை வைத்திருந்தார்கள் , குறிப்புக் கற்கள் ஒவ்வொன்றிலும் இருந்த வாசகங்கள் பெரியவரை திகைக்க வைத்தன, அதில் " இவர் இரண்டு ஆண்டுகள் வாழ்ந்தவர்", "இவர் ஒன்றரை ஆண்டுகள் வாழ்ந்தவர்" போன்ற வாசகங்கள் எழுதப்பட்டிருந்தன அது பெரியவருக்கு ஆச்சரியத்தையும் , அதிர்ச்சியையும் அளித்தது, இது என்ன சோதனை , இக்கிராமத்தில் அற்ப ஆயுள் படைத்தவர்கள் தான் அதிகம் போலுள்ளதே என்று தமக்குள்ள எண்ணினார் இதனால் இக்கிராமத்தில் தங்க கூடாதென்றும் முடிவுக்கும் வந்தார் , உடனே அங்கிருந்து கிளம்பினார் ,அப்பொழுது தங்கள் ஊருக்கு வந்த பெரியவர் திரும்புவதை ஊரில் பலரும் கவனித்தனர் , அவர்களில் முதியவர் ஒருவர் அவர்களை அழைத்து பெரியவரை பார்த்து எங்கள் ஊர் உங்களுக்கு பிடித்திருக்கிறதா? நீங்கள் இங்கேயே தங்கலாமே என்றார் ..அதற்கு பெரியவர் எனக்கு ஒரு சந்தேகம் , நான் ஊருக்கு வெளியே இருக்கும் குறிப்புக் கற்களைப் பார்த்தேன் , அவற்றை பார்த்த பொழுது இந்த ஊரில் ஐந்து வயதிற்கு மேல் எவருமே வாழவில்லையோ என்ற உறுத்தல் எழுந்தது என்றார்.இதை கேட்ட ஊர் முதியவர் சிரித்தார் , என்னைப் பாருங்கள் எனக்கு எவ்வளவு வயதிருக்கும்?" என்று கேட்டார் .அதற்கு பெரியவர் "அறுபதுக்கு மேல் இருக்கும் என்று பதில் அளித்தார், "சரி என் வயதில் இவ்வூரில் எவ்வளவு பேர் இருக்கிறோம் பார்த்தீர்களா ?..இந்த குறிப்பில் உள்ள வாசகங்கள் என்ன சொல்கின்றது தெரியுமா ? வாழும் வாழ்க்கையில் அர்த்தமுள்ளதாக வாழும் நாட்களே இங்கு கணக்கில் எடுத்துக் கொள்ள படுகின்றது என்றார்...அர்த்தமுள்ள வாழ்க்கைக்கு , செய்யும் தொழிலுக்கு இலக்கு நிர்ணயித்தல் . முக்கியமானதாகும்..ஒரு தொழிலின் நோக்கங்களை எடுத்துக் கொண்டால் லாபம் ஈட்டுவது மட்டுமே ஒரு தொழிலின் நோக்கமாக இருக்க முடியாது, லாபத்தை மட்டுமே நோக்கமாக நினைத்து செயல்பட்டால் இறுதியில் அந்த நோக்கமும் நிறைவேறாமல் போகலாம்.எனவே ஒரு தொழிலுக்கு பல நோக்கங்கள் இருக்க வேண்டும் கல்வி , சுற்றுச் சூழலைப் பாதுக்காப்பது , போன்றவற்றையும் நோக்கமாக கொள்ள வேண்டும்..லாபமும் முக்கியம் தான் லாபம் ஈட்டினால் தான் ஒரு தொழில் நிலைத்திருக்கவோ , வளர்சியடையவோ முடியும்.குறிக்கோள்களை நிர்ணயிக்கும் போது கீழ்காணும் கேள்விகளை எழுப்ப வேண்டும்,தொழில் என்ன?தொழிலின் தனிப்பட்ட சிறப்பு?உற்பத்தி செய்யப் போகும் பொருளுக்கு தேவை இருக்கிறதா?,உற்பத்தியின் அளவு ?தாது பொருள் எங்கு மலிவாக கிடைக்கும்? ,இடம்?பொருளின் தரம்?, முதலீடு? , மின்சாரம், தண்ணீர் , சாலை ஆகியவற்றை நன்கு ஆராய்ச்சி செய்து இலக்கை நிர்ணயித்துக் கொண்டு செயல்ப்பட வேண்டும்..இப்படி சிந்திக்கும் பொழுது நல்ல குறிக்கோள்களை நமக்கு தரும், வாழ்க்கையோ, தொழிலோ வேண்டியதை அடைவதற்கு இலக்கு அவசியம், நமது கவனத்தை ஒருமுகப்படுத்தினால் தான் இலக்கை அடைய முடியும் குஞுt tடஞு கூச்ணூஞ்ஞுt ச்ணஞீ ஏடிt டிt" என்று ஆங்கிலத்தில் சொல்வார்கள் நாம் செய்யும் எந்த காரியமும் கால எல்லைக்குட்பட்டதாக இருக்க வேண்டும் , இலக்குகள் மூன்று வகைப்படும் அவை குறுகிய கால இலக்குகள் , இடைக்கால இலக்குகள், நீண்ட கால இலக்குகள் எனப்படுவன...10 ஆண்டுகளில் நிறைவேற்ற வேண்டியதற்கான திட்டம் நீண்ட கால இலக்குகள்5 ஆண்டுகளில் நிறைவேற்ற வேண்டியதற்கான திட்டம் இடைக்கால இலக்குகள்1 ஆண்டுக்குள் மேற்கொள்வதற்கான திட்டம் குறுகிய கால இலக்குகள் ,எட்ட வேண்டிய இலக்கை தீர்மானித்துவிட்டால் , அந்த இலக்கை ஆழ்மனதில் நாம் பதித்து விட்டால் அத்தனை சக்தியையும் பயன்படுத்தி நம் லட்சியக் கனவை நனவாக்கி காட்டலாம்.. எனவே நமது குறிக்கோள்களை நமது அடிமனம் ஏற்றுக்கொள்ளுமாறு எண்ணங்களைச் செலுத்த வேண்டும். நாம் செய்ய வேண்டியது இதுதான். நமது ஆழ்மனத்தோடு தொடர்பு கொள்ள வேண்டும். வாழ்க்கையின் குறிக்கோள்கள் என்ன என்பதை ஆழ்மனதிற்கு தெரிவிக்க வேண்டும்.நம் குறிக்கோள்களைத் தெளிவாகத் தெரிந்து கொண்ட ஆழ்மனம், அந்த குறிக்கோள்களை விரைவில் அடைய வழிமுறைகளைக் கண்டுபிடித்து, உடனே நம்மை செயல்படுத்த தூண்டும். நம் மனதில் குறிக்கோள் விதையை வலுவாக ஊன்றுவோம் அதை நம் தீவிர எண்ணங்களால் உரமேற்றினால் .. நிச்சயம் நம் குறிக்கோளை அடைந்து விடுவோம் . நம் கற்பனையில் குறிக்கோளை ஒரு படமாக மாற்றி அதை மனத்திரையில் ஓட்டிப் பார்க்க வேண்டும். என்ன நினைக்கின்றோமோ அதை அப்படியே செய்து முடிப்பதாக நினைக்க வேண்டும். உதாரணத்திற்கு ஒரு புதிய வீடு கட்ட வேண்டும் எனில், கற்பனையில் வீடுகட்டி அதற்கு கிரகப்பிரவேசமும் செய்து முடித்ததாக எண்ண வேண்டும்.. நம் கற்பனை எண்ணங்கள் மேலோங்கி , எண்ணங்கள் வலுப்பெற்று அது உண்மையாகவே நடக்க ஆரம்பித்துவிடும்.குறிக்கோள்களை அடைவதற்கு, தற்காலத்தில் அனுபவிக்கக் கூடிய சிறுசிறு சுகங்களை தியாகம் செய்யவும் தயங்கக் கூடாது.குறிக்கோளை தெளிவாக ஒரு அட்டையில் எழுதி / நம் கண்களில் அடிக்கடி படும்படியாக வைத்துக் கொள்ள வேண்டும். அதைப் பார்க்கும் போதெல்லாம், எண்ணங்கள் நம் குறிக்கோளின் மீது குவியும்.நான் சிறு தொழில் மேம்பாட்டு மையத்தில் பணி புரிந்து கொண்டிருந்தபொழுது ராஜபாளையம் தளவாய்புரத்திலுள்ள ஒரு ஆயத்த ஆடைகள் தயார் செய்யும் நிறுவனத்திற்கு சென்றிருந்தேன் அங்கு மேலாண்மை இயக்குநரின் அறையில் ஒரு வெள்ளை போர்டு இருந்தது..அது என்னை ஈர்த்தது அதில் ஒவ்வொரு மாதத்தின் பெயர்கள் மேலிருந்து கீழ்புறமாகவும், தேதிகள் மேல்புறத்திலும் எழுதி இருந்தது அதில் ஒவ்வொரு தேதியிலும் எத்தனை ஆடைகள் தயார் செய்ய வேண்டும் என்று எழுதியிருந்தது...முடிந்து போன மாதங்களில் மின் தடை , இயந்திர பழுது போன்ற காரணங்களால் முதல் நாள் தயாரிக்கமுடியாத தயாரிப்புகளை அடுத்த நாட்கள் சேர்த்து தயார் செய்ததையும் குறித்து வைத்திருந்தனர்... எனவே நாம் நமது குறிக்கோளைத் தெளிவாக ஒரு காலவரையில் முடித்தே தீருவேன் என்று முதலில் தீர்மானித்துக் கொள்ளுங்கள். பின்பு ஆழ்மனத்துடன் தொடர்பு கொள்ளுங்கள். வெற்றி நிச்சயம்!ஒரு ஊர், அங்கு ராஜா 5 வருஷம் தான் ஆட்சி செய்யமுடியும், 5 வருஷம் முடிந்தவுடன் அவர் காட்டுக்கு அனுப்பி விடுவார்கள் .அவர் அங்குள்ள மிருகங்களுக்கு இரையாக நேரிடும். அதனால் யாரும் 5 வருஷம் ஆட்சி செய்யமாட்டாங்க. 1 வருஷம் இல்லை 2, 3 வருஷத்துல காட்டுக்கு போகணும்னுகிறதை நினைச்சி உடம்பு சரியில்லாம இறந்துடுவாங்க ஒருத்தர் மட்டும் சந்தோஷமாக 5 வருஷம் ஆட்சி செஞ்சாரு, 5 வருஷம் முடிஞ்சிடுச்சி, இப்போ அவரு காட்டுக்கு போகணும்,எல்லாரும் ராஜாவை வழியனுப்ப வந்திருந்தாங்க.அப்போ அந்த ராஜா என்ன ராஜா மாதிரியே அந்த காட்டில் விட்டுடுங்கன்னு சொன்னாரு.போகும் வழியில் ஒருத்தர் ராஜாவை பார்த்து நீங்க மட்டும் எப்படி சந்தோஷமா இருக்கீங்கனு கேட்டாரு. அதற்கு ராஜா நான் ஆட்சி செஞ்ச முதல் வருஷம் என் படையை அனுப்பி அந்த காட்டுல இருந்த கொடிய மிருகங்களை எல்லாம் கொன்றுவிட்டேன்.இரண்டாவது வருஷம் அந்த காட்டுல ஒரு அரண்மனை கட்டிட்டேன். இப்போ அங்க ஒரு சாம்ராஜ்யத்தையே உருவாக்கிட்டேன்.இப்போ நான்தான் அங்க ராஜா என்றாராம்.திட்டமிட்ட வாழ்க்கை இனிக்கும்..!- ரோஸ்லின்</description>
</news>
