<news>
<headline>மதுவுக்கு தடையா: ஐகோர்ட்டில் வழக்கு</headline>
<description>
பாட்னா: பீஹார் மாநிலத்தில், மது விற்பனைக்கு முழு தடை விதிக்கப்பட்டதற்கு எதிர்ப்பு தெரிவித்து, பாட்னா ஐகோர்ட்டில், நேற்று பொதுநல வழக்கு தொடரப்பட்டது. பீஹாரில், முதல்வர் நிதிஷ் குமார் தலைமையிலான ஐக்கிய ஜனதா தளம் - ராஷ்ட்ரீய ஜனதா தளம் ஆட்சி நடக்கிறது. இங்கு, 5ம் தேதி முதல், பூரண மதுவிலக்கு அமல்படுத்தப்படுவதாக, முதல்வர் நிதிஷ் குமார் அறிவித்தார். இதை எதிர்த்து, பாட்னா ஐகோர்ட்டில், நேற்று பொதுநல மனு தாக்கல் செய்யப்பட்டது. 'எதை குடிப்பது, உண்பது என்பதை தீர்மானிக்கும், மனித உரிமையை மீறும் வகையில், பீஹார் மாநில அரசு, மது பானங்களுக்கு தடை விதித்துள்ளது. இவ்விஷயத்தில், மாநில அரசு தன்னிச்சையாக செயல்பட்டுள்ளது. இந்த உத்தரவுக்கு தடை விதிக்க வேண்டும்' என, அந்த மனுவில் கூறப்பட்டு உள்ளது. இந்த மனு மீதான விசாரணை நடக்கும் தேதி, அறிவிக்கப்படவில்லை.</description>
</news>
