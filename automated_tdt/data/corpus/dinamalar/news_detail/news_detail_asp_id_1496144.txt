<news>
<headline>மூதாட்டியிடம் 10 பவுன் சங்கிலி பறிப்பு</headline>
<description>
மதுரை: மதுரை சுப்பிரமணியபுரம் சந்தானம் நகரை சேர்ந்த மாடசாமி மனைவி லைலா மேரி,63. இவருக்கு உடல்நிலை சரியில்லை என்பதால் டாக்டரிடம் சிகிச்சை பெற அப்பகுதியில் நேற்று இரவு நடந்து சென்றார். அப்போது அவருக்கு பின்னால் பைக்கில் வந்த 2 மர்ம நபர்கள், அவர் மீது மோதி கீழே தள்ளினர். பின் அவர் கழுத்தில் அணிந்திருந்த 10 பவுன் நகையான 2 சங்கிலிகளை பறித்து விட்டு தப்பினர். இச்சம்பவத்தை பார்த்த மக்கள் அவர்களை பிடிக்க முயன்றனர். ஆனால் மர்ம நபர்கள் தப்பினர். இதில் லைலாமேரியின் கழுத்தில் காயம் ஏற்பட்டது. சுப்பிரமணியபுரம் போலீசார் விசாரிக்கின்றனர்.</description>
</news>
