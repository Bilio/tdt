<news>
<headline>கிணற்றில் மூழ்கி பள்ளி மாணவர் பலி</headline>
<description>
நாமக்கல்: கிணற்றில் குளித்த பள்ளி மாணவர் நீரில் மூழ்கி மூச்சுத்திணறி உயிரிழந்தார். நாமக்கல் அடுத்த, என்.கொசவம்பட்டி தேவேந்திரபுரத்தை சேர்ந்த பாண்டியன் மகன் மதன்ராஜ், 13. நாமக்கல், தெற்கு அரசு ஆண்கள் மேல்நிலைப்பள்ளியில், எட்டாம் வகுப்பு படித்து வந்தார். நேற்று முன்தினம், மாலை, 5 மணிக்கு, நண்பர்களுடன், சேந்தமங்கலம் சாலை, ரயில்வே ஸ்டேஷன் அருகே உள்ள பொதுக்கிணற்றில் குளித்தார். அப்போது, தண்ணீரில் மூழ்கியவர், மூச்சுத்திணறி உயிரிழந்தார். நாமக்கல் தீயணைப்பு வீரர்கள் அவரின் சடலத்தை மீட்டனர். நாமக்கல் போலீசார் விசாரிக்கின்றனர்.</description>
</news>
