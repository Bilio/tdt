<news>
<headline>நாரிமன் ஹவுஸ் மீதான தாக்குதல்: சர்வதேச பிரச்னையாக்க சதி</headline>
<description>
நாரிமனில் நாசவேலை: 180. இம்ரான் பாபர் - அபு அக்ஸா (இறந்த குற்றவாளி எண் 2) மற்றும் நசிர் - அபு உமர் (இறந்த குற்றவாளி எண் 3) (நான்கு பேர் - 2 ஜோடிகள்) பத்வார் பார்க்கில் இருந்து நடை பயணமாக நாரிமன் ஹவுஸ்-க்குச் சென்றனர். முதலில் கொலாபா, எஸ்.பி.எஸ். சாலையில் உள்ள எக்ஸ்ப்ரஸ் பெட்ரோல் பம்ப் என்ற இடத்தில் ஒரு ஆர்.டி.எக்ஸ் வெடிகுண்டை பதித்தார்கள். அங்கிருந்து நாரிமன் ஹவுஸ் சென்று, தரைதளத்தில் வாகனங்கள் நிறுத்துமிடத்தில் மாடிப் படிகளுக்குக் கீழே இரண்டாவது ஆர்.டி.எக்ஸ் வெடிகுண்டைப் பதித்தார்கள்.181. பின்னர் நாரிமன் ஹவுஸ் மேல் தளங்களுக்குச் சுலபமாகச் சென்றார்கள். தரை தளத்துடன் சேர்ந்து, நரிமான் ஹவுஸ் 5 மாடிக் கட்டிடம். தற்காலிக இடத்தேவைக்கும், வழிபாடு செய்யவும் இஸ்ரேலிய மக்கள் இதைப் பயன்படுத்துகிறார்கள். இங்கு இஸ்ரேலிய குரு, கேப்ரியல் ஹோல்ட்ஸ் பெர்ஜ் தனது மனைவி ரிங்கா மற்றும் இரண்டு வயது மகன் மோஷேயுடன் நிரந்தரமாக வசித்து வந்தார். அங்கே இரண்டு ஊழியர்கள் இருந்தனர். ஒருவர் காஸி ஜாகிர் உசைன் (பி.டபிள்யூ. 239) இவருக்குத் தரை தளத்தில் வசிப்பிடம் ஒதுக்கப்பட்டிருந்தது. மற்றவர் ஸாந்த்ரா எனும் பெண்மணி. இங்கு ஒரு காவல்காரரும் (வாட்ச்மேன்) இருந்தார். பெயர் கேசரி. ஆனால் 2008 நவம்பர் 26 சம்பவ தினத்தில் இவர் இங்கு ட்யூடியில் இல்லை.182. சம்பவ நாளன்று நாரிமன் ஹவுஸில் ஹோல்ட்பர்க் தம்பதியருடன், இரண்டு ஆண்கள், இரண்டு பெண்மணிகள் விருந்தினராக தங்கியிருந்தனர்.இரவு முழுவதும் துப்பாக்கிச் சப்தம்:</description>
</news>
