<news>
<headline>ஒரு புகைப்பட போராளி கிஷோர் பரேக்.</headline>
<description>
ஒரு புகைப்பட போராளி கிஷோர் பரேக்.1947 இல்காலனி ஆதிகத்திலிருந்து நாடு விடுதலை பெற்ற போது பிரிந்து சென்ற பாக்கிஸ்தானுடன் வங்காளம் சேர்ந்து இருந்தது.1971 மார்ச்26 இல் தேர்தல் நடைப்பெற்றது. இதில் முஜிபுர் ரஹ்மான் தலைமையிலான கட்சி வெற்றி பெற்றது. அதனால் பாகிஸ்தானிலிருந்து வங்காளம் விடுதலையை வேண்டி அறிக்கை வெளியிட்டது.இதனால் கோபமடைந்த பாகிஸ்தான் வங்காளதேசத்து மக்கள் மீது சொல்லமுடியாத கொடுமைகளை கட்டவிழ்த்துவிட்டனர்.வங்காளதேசமோ முக்திவாகினி என்ற மக்கள் படையுடன் பாக்.படையை எதிர்கொண்டது.ஐயாயிரம் பேர் இருந்த கிராமத்தில் ஐம்பது பேர் கூட இல்லை அத்தனை பேரையும் வெறிகொண்டு சுட்டு கொன்றனர்,வீதியில் கேட்பாரற்று பிணங்கள் கிடந்தன.தந்தையை இழந்த பிள்ளைகளும் தனயன்களை இழந்த வயதானவர்களும், விதவைகளும் கூட பாக் படையினரை எதிர்து வீறுகொண்டு போராடினர்.பலர் இந்தியாவில் தஞ்சம் புகுந்தனர். இந்தியாவின் உதவியை வங்காளதேசம் நாடியது. நாளுக்கு நாள் மனித உயிர்கள் மிக மலிவாக கொல்லப்படுவதை பக்கத்தில் இருந்து பார்க்கமுடியாமல் 1971 டிசம்பர் 13 இல் இந்தியா தலையிட்டு பாகிஸ்தான் இராணுவத்தை அடிபணிய வைத்தது. 16 நாள் போருக்கு பிறகு பாக்.பின் வாங்கியது வங்காளதேசம் விடுதலை பெற்றது.வங்காளதேச விடுதலைக்காக நமது ராணுவத்தினர் களத்தில் இறங்கி காட்டிய வீரதீர செயலை படம் எடுக்க சில புகைப்படக்கலைஞர்களை அழைத்துச் சென்றிருந்தனர்.அவர்களில் ஒருவர்தான் கிஷோர் பரேக்1930-ல் பிறந்து 1982-ல் புகைப்படம் எடுக்கும் போதே மாராடைப்பு ஏற்பட்டு இறந்தவர்.குஜராத்தில் பிறந்தவர் புகைப்படக்கலைஞராக பல்வேறு முன்னனி பத்திரிகைகளில் பணியாற்றியவர்.ஒரு பக்கம் முக்திவாகினி இன்னோரு பக்கம் பாக்.படை நடுவில் நாம் அமைதிப்படை எது வேண்டுமானாலும் நடக்கலாம் திரும்பிவர உயிருக்கு உத்திரவாதம் இல்லை என்று சொல்லியே அழைத்துச்சென்றனர்.கிஷோர் பரேக் தனது வாழ்க்கையில் எடுத்த முக்கியமான படங்களே இந்த வங்களாதே போர்க்காட்சிகள்தான் என்றானது.இந்தியா திரும்பிவந்து எடுத்த படங்களை போட்டு பார்த்தபோதுதான் போரின் பயங்கரம் தெரிந்தது.படங்களை தொகுத்து Bangladesh-- --the brutel birth என்ற பெயரில் புத்தகமாக போட்டார்.அப்போதே இந்த புத்தகம் இருபாதயிரம் காப்பிகள் விற்பனையானது.அந்த புத்தகம் இப்போது கிடைப்பது இல்லை, புகழ்பெற்ற புகைப்படக்கலைஞர் ரகுராய் தனது பொக்கிஷமாக இந்த புத்தகத்தை வைத்துள்ளார்.தற்போது சென்னை லலித்கலா அகாடமியின் மாடியில் நடந்துவரும் புகைப்பட கண்காட்சியில் கிஷோர் பரேக் எடுத்த வங்காளதேச போர்க்கள காட்சிகளின் முக்கிய படங்களும் அவர் போட்ட புத்தகமும் காட்சிக்கு வைக்கப்பட்டுள்ளது.விருப்பமுள்ளவர்கள் விசிட் செய்யலாம்.கண்காட்சி வருகின்ற மார்ச் 8 ந்தேதி வரை நடக்கும் பார்வையாளர் நேரம் பகல் 11 மணிமுதல் 7 மணிவரை, விசாரணை எண்:9444040220.-எல்.முருகராஜ்murugaraj@dinamalar.in</description>
</news>
