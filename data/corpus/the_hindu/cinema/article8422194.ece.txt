<news>
<headline>மலையாளக் கரையோரம்: அமலா அட்டாக்!</headline>
<description>
தமிழ் சினிமாவில் முன்னணிக் கதாநாயகிக்கு திருமணமாகிவிட்டால் அதன் பிறகு அவரைக் கதாநாயகியாக ஏற்றுக்கொள்ள மாட்டார்கள் என்ற மாயை உண்டு. ஆனால், மலையாளப் பட உலகில் இதுபோன்ற கற்பனையான பிம்பங்கள் எதுவும் கிடையாது. இதற்கு உதாரணம், திருமணத்துக்குப் பிறகு கதாநாயகிகளாக நடித்துவரும் நடிகைகள். இந்தப் பட்டியலில் சமீபத்தில் இணைந்திருக்கிறார் அமலா பால். தமிழில் தனுஷ் தயாரித்துவரும் ‘அம்மா கணக்கு' படத்தில் 14 வயது பெண்ணின் தாயாக நடித்துவருகிறார் அமலா. இதற்கிடையில் மலையாளத்தில் இவர் ஒப்புக்கொண்டிருக்கும் படம் ‘ஷாஜஹானும் பரீ குட்டியும்’. முக்கோணக் காதலைக் கதையாகக் கொண்ட இந்தப் படத்தில் அமலாதான் ஒரே நாயகி. இவரைத் திரையில் காதலிக்கத் தயாராகும் அந்த இரண்டு நாயகர்கள் ஜெயசூர்யாவும் குஞ்சாக்கோ போபனும்.</description>
</news>
