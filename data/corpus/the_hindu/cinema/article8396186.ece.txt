<news>
<headline>கலக்கல் ஹாலிவுட்: ‘தலையாய’ பிரச்சினையை அலசும் படம்!﻿</headline>
<description>
அமெரிக்காவின் பிரபல ராப் பாடகர், நடிகர், தயாரிப்பாளர் எனப் பல முகங்களைக் கொண்டவர் ஐஸ் க்யூப். இவர் நடித்து டிம் ஸ்டோரி இயக்கிய காமெடித் திரைப்படம் ‘பார்பர் ஷாப்’. இது 2002-ல் வெளியாகி பெரிய வெற்றிபெற்றது. இந்தப் படத்தின் வெற்றியால் பார்பர் ஷாப் வரிசையில் மேலும் இரு படங்களான ‘பார்பர் ஷாப் 2: பேக் இன் பிஸினெஸ்’, ‘பியூட்டி ஷாப்’ ஆகியவற்றை ஐஸ் க்யூப் தயாரித்தார். இதில் ‘பியூட்டி ஷாப்’ படத்தில் அவர் நடிக்கவில்லை. இப்போது இந்த வரிசையின் இறுதிப் படமும் நான்காம் படமுமான ‘பார்பர்ஷாப்: த நெக்ஸ்ட் கட்’ என்னும் படத்தைத் தயாரித்து, நடித்திருக்கிறார். இந்தப் படத்தை ஏப்ரல் 15 அன்று அமெரிக்காவில் வார்னர்ஸ் ப்ரதர்ஸ் பிக்சர்ஸ் வெளியிட, அதேநாளில் இந்தியாவிலும் வெளியாகிறது.</description>
</news>
