<news>
<headline>இயக்குநரின் குரல்: மயக்கத்தை ஏற்படுத்தினா மட்டும் போதாது! - சிதம்பரம்</headline>
<description>
புதிய கற்பனை, புதிய கதைக்களம், புதிய காட்சிப்படுத்தல் எனப் புதிய இயக்குநர்களால் மெல்ல சிலிர்த்துக்கொள்ளத் தொடங்கியிருக்கிறது தமிழ் சினிமா. இந்த வரிசையில் பதினெட்டாம் நூற்றாண்டின் அஞ்சல்காரர் ஒருவரின் வாழ்க்கையைத் திரையில் விரிக்க முயன்றிருக்கிறார் அறிமுக இருக்குநர் சிதம்பரம். ‘ஓட்டத் தூதுவன் 1854’ எனத் தலைப்பிடப்பட்டிருக்கும் இந்தப் படம் சென்னை சர்வதேசப் படவிழாவில் தமிழ்ப் படங்களுக்கான போட்டிப் பிரிவில் கலந்துகொண்டு ரசிகர்களின் பாராட்டுகளைப் பெற்றது. இருநூறு ஆண்டுகளுக்கு முந்தைய காலகட்டத்தை எப்படித் திரையில் கொண்டுவந்தார் இயக்குநர்..? இந்தக் கேள்வியிலிருந்தே பேட்டியைத் தொடங்கினோம்…ஆர்வத்துடன் பதில் சொல்ல ஆரம்பித்தார் இயக்குநர். 

இன்னைக்கு எங்க பார்த்தாலும் செல்ஃபோன் டவர்ஸ். படமெடுத்த பின்னாடி இதுமாதிரி நவீனமான விஷயங்களையெல்லாம் கிராஃபிக்ஸ்ல அழிக்கிறது செலவுபிடிக்கிற வேலை. பீரியடைக் கொண்டுவர எங்களோட முதல் தேர்வு நவீன சாதனங்கள் நுழையாத லொக்கேஷன்கள்தான். அடுத்து அந்தக் காலகட்டத்தில் பயன்படுத்திய நிஜமான பொருட்களை ரெஸ்டோர் பண்ணியது. 

முதல்ல படத்தோட கதையைச் சொல்லிடுங்களேன்…</description>
</news>
