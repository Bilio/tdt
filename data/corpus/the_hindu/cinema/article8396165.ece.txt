<news>
<headline>திரை நூலகம்: மலையாள சினிமாவை நெருங்குபவன்﻿</headline>
<description>
பெரிய சந்தையும் அதற்கான பல சூத்திரங்களையும் சமூக அரசியல் பண்பாட்டு அளவிலான தாக்கங்களையும் கொண்டது தமிழ் சினிமா. அதை ஒப்பிடும்போது மலையாள சினிமாவுலகம் தென்னகத்தைப் பொறுத்தவரை சந்தை அளவிலும், பண்பாட்டுத் தாக்கத்திலும் குட்டிப் பையன் போலத்தான். ஆனால் தீவிர சினிமா, மாற்று சினிமா, வித்தியாசமான வணிக சினிமா என எல்லா அம்சங்களிலும் கடந்த 40 ஆண்டுகளாக நல்ல சினிமா ரசிகன் பொறாமைப்படும் வகையில் அங்கே நல்ல திரைப்படங்கள் வந்துகொண்டேயிருக்கின்றன. புதிய இயக்குநர்கள், புதிய கதைக்களங்கள், புதிய நடிகர்களால் 2010-ம் ஆண்டுக்குப் பிறகு திரும்ப உயிரூட்டப்பட்ட மலையாள சினிமாவுலகின் முக்கியமான திரைப்படங்கள் குறித்த இந்த நூல் மலையாள சினிமா ஆர்வலர்களுக்கு மகிழ்ச்சியை ஊட்டக்கூடியது.</description>
</news>
