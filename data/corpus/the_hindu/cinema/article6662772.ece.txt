<news>
<headline>ஹாலிவுட் ஷோ: எக்ஸோடஸ் - உயிர் பெறும் பைபிள்</headline>
<description>
கிறிஸ்தவர்களின் வேத நூலாகிய பைபிளின் பழைய ஏற்பாடு நூலில் மிக முக்கியமான பகுதி ‘யாத்திராகமம்’. எகிப்தியர்களிடம் அடிமைப்பட்டு வாழ்ந்த இஸ்ரேல் மக்களைக் கடவுளின் வழிகாட்டுதலுடன் அங்கிருந்து மீட்டு அழைத்துவரும் புரட்சியாளன் மோசேயின் வாழ்க்கைக் கதை. சாகசங்களால் நிறைந்த வரலாறாகக் கொண்டாடப்படும் இந்த பைபிள் கதையை 140 மில்லியன் டாலர்கள் செலவில் பிரம்மாண்டமாக திரையில் உயிர்பெற வைத்திருக்கிறார்களாம். அந்த வகையில் இந்த ஆண்டின் மிகப் பிரம்மாண்டமான படமாகச் சொல்லப்படும் இதை இயக்கியிருப்பவர் ஆஸ்கர் விருதுகளை அள்ளிய ‘கிளாடியேட்டர்’ படத்தின் இயக்குநர் ரிட்லி ஸ்காட்.</description>
</news>
