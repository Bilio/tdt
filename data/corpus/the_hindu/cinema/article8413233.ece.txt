<news>
<headline>சினிமா எடுத்துப் பார் 52: சண்டையில் தெரிந்த அன்பு!</headline>
<description>
‘முரட்டுக்காளை’ படத்தில் ரஜினியைத் தன் காதல் வலையில் விழ வைக்க நினைத்து அவரைச் சுற்றி வரும் சுமலதாவின் காதல் விஷயம் சுருளிராஜனுக்கு தெரிந்துவிடும். ரஜினிக்கும், சுமலதாவுக் கும் திருமணம் முடிந்தால் முழு சொத்தையும் நாம் அபகரித்து விடலாம் என்று ஜெய்சங்கருக்கு சுருளி ஐடியா கொடுப்பார். சுமலதாவின் தோழிகள் ‘‘நீ ரஜினியைத் திருமணம் செய்தாலும் அவர் தனது தம்பிங்களுக்குத்தான் முதலிடம் கொடுப்பார்’’ என்பார்கள். அதற்கு சுமலதா ‘‘கல்யாணம் ஆனதும் அவர் களைப் பிரித்துவிடுவேன்’’ என்பார். தங்கைக்கு மாப்பிள்ளை கேட்டு ஜெய்சங்கர் வரும்போது ரஜினி மறுத்து விடுவதனால் இருவருக்கும் இடையே உள்ள பகை மேலும் அதிகரிக்கும். தன் கல்யாண விஷயத்தில் அண்ணன் தலையிட்டு கெடுத்துவிட்டதாக சுமலதாவும் வருத்தப்படுவார்.</description>
</news>
