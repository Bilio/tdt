<news>
<headline>சமகால வன்முறையைக் களமாக்கிய இயக்குநர்</headline>
<description>
பாலிவுட்டில் சாதனை படைக்க வேண்டும் என்று நினைத்த அந்த இளைஞனுக்குத் திரைப்பட வாழ்க்கை தொடர்ந்து தோல்விகளையே தந்தது. ஒரு கட்டத்தில் குடிக்கு அடிமையாகி, மனைவியும் பிரிந்துபோக இனி சினிமாவே வேண்டாம் என்று முடிவுசெய்த நிலையில், அவன் போன இடம் பாலிவுட்டின் மூத்த இயக்குனரான மகேஷ் பட்டின் அலுவலகம். மகேஷ் பட்டுக்கு அவனை முன்பின் அறிமுகம் கிடையாது. மகேஷ் பட்டிடம் தனது விரக்தியனைத்தையும் மளமளவென்று கொட்டிய அந்த இளைஞன், அவரிடம் விடைபெற்றுக் கீழிறங்கி வாயில் கதவை நோக்கிப் போக இருந்தான். மகேஷ் பட்டை ஏதோ ஒன்று உறுத்தியது. வேகமாகக் கீழே இறங்கிப் போய் அந்த இளைஞனைப் பிடித்து, அவன் கையில் பத்தாயிரம் ரூபாயைத் தந்து, இதை வைத்துக்கொள் என்றார்.</description>
</news>
