<news>
<headline>அகில இந்திய கூடைப்பந்து போட்டி சென்னையில் இன்று தொடக்கம்</headline>
<description>
அரைஸ் ஸ்டீல் நிறுவனம் சார்பில் அகில இந்திய அளவிலான கூடைப்பந்து போட்டி சென்னை சாந்தோம் மேல்நிலைப்பள்ளியில் இன்று தொடங்குகிறது. போட்டிகள் வரும் 10-ம் தேதி வரை நடைபெறுகிறது. இதில் ஆடவர் பிரிவில் ஐஓபி, ஓஎன்ஜிஜி, இந்திய ராணுவம், விஜயா வங்கி, கேஎஸ்இபி, மத்திய ரயில்வே, பஞ்சாப், ஆர்சிஎப், வருமான வரி ஆகிய 9 அணிகளும் மகளிர் பிரிவில் தெற்கு ரயில்வே, அரைஸ் ரைஸிங் ஸ்டார், தெற்கு மத்திய ரயில்வே, கிழக்கு ரயில்வே, சத்தீஸ்கர், கேஎஸ்இபி ஆகிய 6 அணிகளும் கலந்து கொள்கின்றன. ஆடவர் பிரிவிலும், மகளிர் பிரிவிலும் உள்ள அணிகள் இரு பிரிவுகளாக பிரிக்கப்பட்டுள்ளன.</description>
</news>
