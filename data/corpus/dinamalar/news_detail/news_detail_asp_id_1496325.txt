<news>
<headline>ரூ.25 லட்சம் செக் மோசடி வழக்கு: 'மாஜி' மகன் ஆஜராக சம்மன்</headline>
<description>
கரூர்: செக் மோசடி வழக்கில், முன்னாள் அமைச்சர் மகன் நேரில் ஆஜராக நீதிமன்றம் சம்மன் அனுப்பி உள்ளது. முன்னாள் தி.மு.க., அமைச்சர் மற்றும் மாநில விவசாய அணி செயலாளர் சின்னசாமி மகன் கரூரை சேர்ந்த நல்லதம்பி, 38. இவர், கரூர், வையாபுரி நகரை சேர்ந்த விஜயன், 34, என்பரிடம், 25 லட்சம் ரூபாய் கடன் பெற்றதாக தெரிகிறது. அந்த கடன் திருப்பி தருமாறு விஜயன் கேட்ட போது, கடந்தாண்டு, டிசம்பர், 19ம் தேதி தேதியிட்ட தனியார் வங்கி காசோலையை வழங்கி உள்ளார். அந்த காசோலையை, வங்கியில் வசூலுக்கு போட்ட போது, வங்கி கணக்கில் போதுமான தொகை இல்லாததால், வங்கி நிர்வாகம் காசோலையை திருப்பி அனுப்பியதாக தெரிகிறது. இதைதொடர்ந்து, நல்லதம்பி மீது விஜயன் குற்றவியல் நடுவர் மன்றத்தில் செக் மோசடி வழக்கு தொடர்ந்தார். கடந்த, 4ம் தேதி நடுவர் பத்மநாபன் வழக்கை விசாரித்து, வரும், 18ம் தேதி தேதி, நல்லதம்பி நீதிமன்றத்தில் ஆஜராக சம்மன் அனுப்ப உத்தரவிட்டார்.</description>
</news>
