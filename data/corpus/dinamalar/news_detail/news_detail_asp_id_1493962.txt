<news>
<headline>விபத்தில் 17 மாடுகள் பலி</headline>
<description>
அரியலுார்: அரியலுார் அருகே, பேருந்தும், லாரியும் மோதிய தில், 17 மாடுகள் பலியாகின. விழுப்புரம் மாவட்டம், மயிலங்குப்பம் கிராமத்தைச் சேர்ந்த பஞ்சமூர்த்தி, 50, உட்பட மூன்று பேர், தங்களது, 250 மாடுகளை, வயல்களில், கெடை கட்டும் தொழில் செய்து வருகின்றனர். அவர்கள், நேற்று அதிகாலை 5:30 மணியளவில், அரியலுார் மாவட்டம், ஆண்டிமடம் அடுத்த, கூவத்துார் கிராமம் அருகே, மாடுகளை ஓட்டி சென்றனர். அப்போது, பட்டுக்கோட்டை நோக்கி சென்ற லாரியும், சிதம்பரம் நோக்கி சென்ற தனியார் பேருந்தும் மாடுகள் மீது மோதி விபத்துக்குள்ளாகின. இதில், சம்பவ இடத்திலேயே, ஐந்து லட்சம் ரூபாய் மதிப்பிலான, 17 மாடுகள் பலியாகின. ஆண்டிமடம் போலீசார் வழக்கு பதிந்து, தலைமறைவான லாரி, பேருந்து டிரைவர்களை தேடி வருகின்றனர்.</description>
</news>
