<news>
<headline>கனவுகளைக் கைப்பற்றுவோம் - 12</headline>
<description>
ஊக்கம் தரும் உணவுத் தொழில்…2பாட்டி வடை சுட்ட கதை தான் நமக்கான முதல் உணவகத் தொழில. மக்களின் வாழ்க்கை முறை , வசதிகளை மேம்படுத்திக் கொள்வதற்கான ஆர்வம் , செலவிடும் மனோபாவம் அதிகரித்ததின் பயனாக உணவகத் துறை சிறப்பான எதிர்காலத்தை கொண்டுள்ளது...பாரம்பரிய உணவகங்கள் , நட்சத்திர அந்தஸ்து கொண்ட உணவகங்கள் தவிர வெளிநாடுகளில் உள்ளதைப் போன்ற சாலையோர மற்றும் துரித உணவகங்கள் இந்தியாவில் வேகமாக பிரபலமாகி வருகின்றன. மேலும், இத்துறை ஈட்டித்தரும் சிறப்பான வருவாய் காரணமாக புதிதாக தொழில் துவங்க விரும்புபவர்களின் முதல் தேர்வு உணவகம் என்பதாகவே இருப்பதாக அரசு ஆய்வின் வாயிலாக தெரிய வந்துள்ளது..ஒரு உணவிற்கு ருசியை கூட்டுவது மசாலாக்கள். சாம்பார், குழம்பு  போன்றவை மசாலா பொருட்களின் சரியான கலவையின் மூலம் சிறப்பாக ருசியை கொடுக்கூடிய மசாலா பொடிகளுக்கு நல்ல வாய்ப்புகள் உள்ளது..இதே போல் உடனடி இட்லி மாவு, கோதுமை மாவு, மைதா மாவு போன்ற மாவு வகைகள் இப்படி உணவுகளில் கொட்டிக் கிடக்கும் தொழில்கள் ஏராளம்...இவற்றை முறைப்படி செய்ய கடைபிடிக்க வேண்டிய விஷயங்கள் குறித்து  இத்தொடரில் காணலாம்..  சுயதொழில் தொடங்க அரசு பல்வேறு உதவிகள் செய்துவருகிறது. அதன் ஒரு பகுதியாக, படித்த இளைஞர்களுக்கு மத்திய, மாநில அரசின் பல்வேறு திட்டங்களைக் கொண்டு சுயதொழில் தொடங்க மாவட்ட தொழில் மையம் மூலம் உதவித் தொகையுடன் கூடிய பயிற்சி அளிக்கப்படுகிறது. பயிற்சிக்குப் பிறகு வங்கிக் கடன் மூலம் சுயதொழில் தொடங்கவும் உதவி வழங்கப்படுகிறது. மாவட்ட தொழில் மையங்கள் தமிழகத்தின் அனைத்து மாவட்டங்களிலும் உள்ளன. தமிழக அரசின் படித்த வேலையற்ற இளைஞர்களுக்கான வேலைவாய்ப்பை உருவாக்கும் திட்டம் (UYEGP), புதிய தொழில் முனைவோர் மற்றும் தொழில் நிறுவன வளர்ச்சித் திட்டம் (NEEDS), பிரதமரின் வேலைவாய்ப்பு உருவாக்கும் திட்டம் (PMEGP) ஆகிய திட்டங்களின் கீ்ழ் சுயதொழில் தொடங்க வங்கிக் கடன் வழங்கப்படுகிறது.﻿தமிழ்நாட்டில் அதிக தொழில் முனைவோரை உருவாக்க New Entrepreneur -cum- Enterprise Development Scheme- NEEDS (புதிய தொழில் முனைவோர் மற்றும் தொழில் நிறுவன மேம்பாட்டுத் திட்டம்) என்ற திட்டத்தை தமிழக அரசு கொண்டுவந்துள்ளது. NEEDS (New Entrepreneur -cum- Enterprise Development Scheme) திட்டத்தின் மூலம் புதிய தொழில் முனைவோர் தொழில் தொடங்க கடனுதவி வழங்கப்படுகிறது. NEEDS (New Entrepreneur -cum- Enterprise Development Scheme) திட்டத்தில் ரூ.5 இலட்சத்திற்கு மேலும் அதிகபட்சமாக ரூ.1 கோடி வரையிலும் உள்ள தொழில் திட்டங்களுக்கு கடனுதவி வழங்கப்படுகிறது. இத்திட்டத்தில் அரசு மானிய உதவியாக தொழில் திட்ட மதிப்பீட்டில் 25 விழுக்காடும் அதிகபட்சமாக 25 லட்சம் வரை மானியமாக வழங்கப்படுகிறது NEEDS திட்டத்தில் அரசு மூலம் வழங்கப்படும் மானிய (Subsidy) உதவி தொழிலின் திட்ட மதிப்பில் (Project Value) 25% சதவீதம் ஆகும். அதிகபட்சமாக ரூ.25 இலட்சம் வரை வழங்கப்படும் பொதுப்பிரிவினராக இருந்தால் தொழிலின் திட்ட மதிப்பீட்டில் (Project Value) குறைந்தபட்சம் 10% விழுக்காட்டை தொழிலில் முதலீடு (Investment) வேண்டும்.சிறப்புப் பிரிவினராக இருந்தால் தொழிலின் திட்ட மதிப்பீட்டில் (Project Value) குறைந்தபட்சம் 5% விழுக்காட்டை தொழிலில் முதலீடு (Investment) வேண்டும்.NEEDS  (New Entrepreneur -cum- Enterprise Development Scheme) திட்டத்தில் பயனடைய 21 வயது நிறைவடைந்திருக்க வேண்டும். பொதுப்பிரிவினராக இருப்பின் 35 வயதிற்குள்ளும், சிறப்புப்பிரிவினராக ஆதி திராவிடர், மகளிர், பழங்குடியினர், பிற்படுத்தப்பட்ட வகுப்பினர், சிறுபான்மையினர், முன்னாள் ராணுவத்தினர், மாற்று திறனாளிகள் ஆகியோர்  45 வயதிற்குள்ளும் இருக்க வேண்டும்..  திட்டத்தில் தேர்ந்தேடுக்கப்படுபவர்கள் வங்கிகள் (Banks) அல்லது TIIC (TAMILNADU INDUSTRIAL INVESTMENT CORPORATION) மூலம் கடனுதவி பெற பரிந்துரைக்கப்படுவர்.கடனுதவி பெற தேர்வு செய்யப்பட்ட தொழில் முனைபவர் ஒரு மாத தொழில் முனைவோர் மேம்பாட்டு பயிற்சியை கட்டாயமாகப் பெறவேண்டும்.UYEGP :இந்தத் திட்டத்தில் விண்ணப்பிக்க குறைந்தபட்ட கல்வித் தகுதி 8-ம் வகுப்பு தேர்ச்சி மட்டுமே.  பொதுப்பிரிவினராக இருந்தால், விண்ணப்பிக்கும் தினத்தில் 35 வயது பூர்த்தியாகி இருக்கக் கூடாது. சிறப்பு பிரிவினராக இருந் தால் 45 வயது பூர்த்தியாகி இருக்கக் கூடாது.U.Y.G.E.P. திட்ட மானியமாக திட்ட முதலீட்டில் 15 சதவீதம் வழங்கப்படுகிறது. இது தவிர குறைந்த அழுத்த மானியம், வாட் மானியம், மின்னாக்கி மானியம் போன்ற சலுகைகள், விண்ணப்பதாரர் நடத்திவரும் தொழில் மற்றும் நிறுவன அமைவிட அடிப்படையில் மானியம் வழங்கப்படும்.ஏற்கனவே மானியத்துடன் கூடிய கடனுதவி பெற்றிருந்தால், இந்த திட்டத்தில் கடன் கேட்டு விண்ணப்பிக்க தகுதி இல்லை.ஒவ்வொரு வங்கியும் ஆண்டுக்கு குறிப்பிட்ட தொகையை கடனாகக் கொடுக்க வேண்டும் என இலக்கு நிர்ணயித்து செயல்படுகின்றன. அந்த இலக்குக்காக போட்டி போட்டுக் கொண்டு வங்கிகள் கடன் தருகின்றன. ஆனாலும் தொழில் முனைவோருக்கு கடன் கிடைக்கவில்லை எனில் அதற்குக் காரணம், சரியான திட்டமிடல் இல்லாததுதான்.தொழில் தொடங்க முதலில் நம்மிடம் கொஞ்சம் சேமிப்பு இருக்க வேண்டும், பின் நாம் கணக்கு வைத்துள்ள  வங்கியின் மேனேஜரை அனுகி  தொழில் தொடங்கும் திட்டம் பற்றி எடுத்துச் சொல்ல வேண்டும், . அவரிடம்  செய்யப் போகும்  தொழில், திட்ட அறிக்கை அதில்   மொத்த முதலீடு எவ்வளவு, யார்-யார் பங்குதாரர், ஒவ்வொருவருக்கும் எவ்வளவு முதலீடு, செய்யப்போகும் தொழிலின் மார்க்கெட் நிலவரம், வருமானம் எப்படி, வங்கிக்கடனை எந்த வழியில் திருப்பிச் செலுத்துவது, கடனைத் திருப்பிச் செலுத்த வேண்டிய உத்திரவாதம் போன்ற விபரங்களை தயார் செய்து கொண்டு செல்ல வேண்டும், . அடையாளச் சான்றிதழ், முகவரிச் சான்றிதழ், பிசினஸ் நடைபெறும் இடத்துக்கான முகவரிச் சான்றிதழ், திட்ட அறிக்கை, வருமான எதிர்ப்பார்ப்பு (கடனை திருப்பிச் செலுத்தும் காலம் வரைக்கும்), உள்ளாட்சி மற்றும் இதர அரசு அலுவலகங்களில் இருந்து தடையில்லாச் சான்றிதழ் (தேவைப்பட்டால்), பிசினஸ் நடைபெறும் இடம் உங்களுடையது என்றால் அதற்கான சான்றிதழ் (அ) வாடகை இடம் என்றால் ஒப்பந்தச் சான்றிதழ் போன்ற ஆவணங்கள் கட்டாயம் கொடுக்க வேண்டும். இவை தவிர, வேறு என்னென்ன ஆவணங்கள் தேவை என்பது கடன் விண்ணப்பத்திலேயே இருக்கும். அவற்றையும் கொடுத்தால் நிச்சயம் உங்கள் கடன் மனுவை வங்கி அதிகாரிகள் ஒதுக்கித் தள்ளாமல், அதனை வங்கி அதிகாரிகள் ஆய்வு செய்வார்கள்.  கடன் தொகையினை ஒழுங்காக செலுத்தினால் கூடுதலாக கடன் பெறலாம். தொழில் தொடங்கி உற்பத்தி செய்யம் போது அந்த உற்பத்திப் பொருட்களை ஈடாக வைத்து கடன் பெறலாம். தொழிற்சாலை, கட்டடம், எந்திரம், கச்சாப்பொருட்கள் என்று தனித்தனியாக கடன் பெறலாம்.கோயம்பத்தூர்…வேளாண் தொழில்நுட்ப கல்லூரி மற்றும் ஆராய்ச்சி நிலையத்திலுள்ள அறுவடைபின்சார் தொழில்நுட்ப மையமானது, கீழ்வரும் பயிற்சிகளை வழங்கி வருகிறது,· அறுவடைபின்சார் தொழில் நுட்ப மேலாண்மை· தரக்கட்டுப்பாடு· சுகாதார முறையில் உணவு உற்பத்தி· வணிக ரீதியான அறுவடைசார் மற்றும் உணவு பதப்படுத்தும் மையங்களை நிறுவுவதற்கான பயிற்சிஉணவு பதப்படுத்துதல் மற்றும் மதிப்பு கூட்டுதல் பயிற்சியானது விவசாயிகள், மகளிர் சுய உதவி குழுக்கள், வேலையில்லா இளைஞர்கள் ஆகியோருக்கு வழங்கப்படுகிறது. பண்ணை மகளிர் மற்றும் மகளிர் சுய உதவி குழுக்கள் ஆகியவற்றிலிருந்து தேர்ந்தெடுக்கப்பட்ட 20 நபர்களுக்கு பயிற்சி அளிக்கப்பட்டுள்ளது.வேளாண் வணிகர்களுக்கு, மிக குறைந்த கட்டணத்தில் நவீன வசதிகளுடன் கூடிய பதப்படுத்தப்படும் மையம் அமைப்பதற்கான பயிற்சியும், வழிமுறைகளும் வழங்கப்படுகிறது. ஓவ்வொரு மாதமும் கட்டணத்துடன் கூடிய பயிற்சி வழங்கப்படுகிறது,மாணவர்களுக்கான உணவு பதப்படுத்தும் தொழில் பயிற்சிஓவ்வொரு மாதமும் அடுமனை (பேக்கரி) சம்பந்தமான பயிற்சி வழங்கப்படுகிறது. இதில் கேக், ரொட்டி, கட்லட், பஃப்ஸ், மிட்டாய் ஆகியவை தயாரிப்பதற்கு பயிற்சி அளிக்கப்படுகிறதுஇலவச பயிற்சியில், காய்-கனி பதனிடும் முறை, அடுமனை தயாரிப்புகள், கரும்புச்சாறு பதனிடும் முறை மற்றும் மசாலா பொருட்கள் உற்பத்தி முறை ஆகியவை வழங்கப்படுகிறது,பயிற்சிபற்றிய மேலும் விவரங்களுக்கு தொடர்பு கொள்ள வேண்டிய முகவரிபேராசிரியர் மற்றும் தலைவர்,அறுவடைபின் சார் தொழில் நுட்ப மையம்தமிழ்நாடு வேளாண்மைப் பல்கலைக் கழகம்கோயம்புத்தூர் 641003, தமிழ் நாடுதொலைபேசி, 0422 -6611268ஒருங்கிணைப்பு:முன்பெல்லாம் தொழில் தொடங்க ஒவ்வொரு அலுவலமாக அலைந்து அனுமதி வாங்க வேண்டியதிருந்தது. அதனை ஒருங்கிணைத்து ஒரே இடத்தில் வழங்கச் செய்து எளிதாக்கியுள்ளார்கள். கீழ்கண்ட மையத்தில் மனு செய்தாலே உங்களுக்குத் தேவையான அனுமதி கிடைக்கும்:செயல் துறைத் தலைவர் (வழிகாட்டுதல் குழு),தமிழ்நாடு தொழில் வழிகாட்டுதல் மற்றும் ஏற்றுமதி மேம்பாட்டுக்குழு,19ஏ, ருக்மணி லட்சுமிபதி சாலை, எழும்பூர்,சென்னை-600001தொலைபேசி: 044 - 28553118, 285553866 -ரோஸ்லின் -</description>
</news>
