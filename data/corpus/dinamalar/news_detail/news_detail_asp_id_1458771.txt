<news>
<headline>நாட்டுக் கால்வாய் ஆக்கிரமிப்பால் மிதந்த திருநீர்மலை; மாயமான கடப்பேரி கால்வாய் மீட்கப்படுமா?</headline>
<description>
சமீபத்திய பெருமழை வெள்ளத்தில், பல்லாவரத்தை ஒட்டியுள்ள திருநீர்மலை பேரூராட்சி பகுதிகள் வெள்ளத்தில் மூழ்கின. அந்த பேரூராட்சி, 18 வார்டுகளை கொண்டது. அடையாற்றை ஒட்டியுள்ள பேரூராட்சி வெள்ளத்தில் மூழ்க என்ன காரணம்?நமது நிருபர் குழு ஆய்வில் பல உண்மைகள் தெரியவந்தன. அவற்றின் விவரம்: * திருநீர்மலைக்கு, தாம்பரம் கடப்பேரி, வீரராகவன் ஏரி, திருநீர்மலை ஏரி ஆகியவற்றின் உபரிநீர், முடிச்சூர், பெருங்களத்துார் பகுதிகளில் இருந்து வரும் தண்ணீர் என, நான்கு வழிகளில் இருந்து மழைநீர் வருகிறது.* கடப்பேரியில் இருந்து தண்ணீர், கடப்பேரி - திருநீர்மலை சாலையை ஒட்டியுள்ள கால்வாய் வழியாக திருநீர்மலைக்கு வரும். அங்கிருந்து, சித்தேரியை அடைந்து, சென்னை புறவழிச்சாலை அணுகுசாலை கால்வாய் வழியாக, நாட்டுக் கால்வாயை அடைந்து, அடையாற்றில் கலக்கும்.</description>
</news>
