<news>
<headline>சட்டங்களும் பெண்ணிய சிந்தனைகளும்</headline>
<description>
பெண்ணிய குரல்கள் கேட்கவேண்டும் ஆனால் பெண்ணிடமிருந்து மட்டுமல்ல... ஆணிடமிருந்தும். ஏனெனில் பெண்ணியம் என்பது ஹ்யுமனிசம்.ஒரு ஆணைப் பொறுத்தவரை, அவன் பெண்ணை தன்னினும் குறைவானவளாகவே பார்க்க கற்றுக் கொடுக்கப்பட்டிருக்கிறான்.அதே போல பெண்ணும் ஒரு ஆணை, தன்னைவிட மேலானவனாக, தன்னை ஆள்பவனாகவே பார்க்க கற்றுக் கொடுக்கப்பட்டிருக்கிறாள்.பொதுவாக ஒரு மரணம் சம்பவித்தால், அது திட்டமிட்ட கொலையா, தற்காப்புக்காக நடத்தப்பட்ட மரணமா? தற்கொலையா? இவை எல்லாம் ஆராயப்படும்.உதாரணமாக, இந்திய பீனல் கோடின் படி, பிரிவு 300 "MURDER'' பற்றியும், பிரிவு 299 CULPABLE HOMISIDE பற்றியும் பேசுகிறது.கொலையும் மரண விளைவுக்கான சம்பவமும்: ஒரு பெண், தன் கணவனல்லாத வேறொரு ஆணுடன் "கூடி' இருப்பதை கணவன் பார்த்து விடுகிறான். கோபம்/ வெறி தலைக்கேறி அது துரோகம் என பார்த்த மாத்திரத்தில் அந்தப் பெண்ணை கொலை செய்துவிடுகிறான்.அந்த இடத்தில் மரணம் சம்பவித்திருந்தாலும், சம்பவத்தைப் பார்த்ததும், வெறி தலைக்கேறி, அவன் தன்னை ஆசுவாசப்படுத்தி கொள்ளக்கூட முடியாத ஒரு அவகாசமற்ற நிலையில், அவனது ஆத்திரமானது தூண்டப்பட்ட நிலையில், அவன் செய்தது, CULPABLE HOMISIDE என்கிறது சட்டம். அதாவது அது? கொலை அல்ல. ''மரண விளைவை ஏற்படுத்திய குற்றம்.''சரி. அதே சமயம், அந்த கணவன் தன் மனைவியின் கூடா உறவு பற்றி அறிந்திருந்து, ஆனால், அதை தான் அறிந்திருந்தது பற்றி அவளுக்கும் உணர்த்தாமல், அவளைப் பழிவாங்க நேரம் பார்த்திருந்து, பிக்னிக் எனச் சொல்லி வெளியே அழைத்துச் சென்று, மலையில் இருந்து உருட்டி அவளுக்கு மரணம் சம்பவிக்கக் காரணமாகிறான் எனில் அது கொலை என்கிறது சட்டம்.அதாவது அவன் ஆத்திரத்தில் செய்கையில், உணர்வுகள் தூண்டப்பட்டு, அவளை எப்படியேனும் தண்டிக்க வேண்டும் எனும் கோபத்தில் அவளை தண்டிக்கிறான். அவள் இறக்கிறாள். அவனுடைய நோக்கம் தண்டிப்பது மட்டுமே. அவளுடைய இறப்பு அல்ல. அந்த தண்டனையில் அவள் இறக்கிறாள். அங்கே அவள் தண்டனையில் இறக்காமல் கூட இருந்திருக்கலாம். ஆக, இங்கே நிகழ்ந்த மரணம், கொலை (இ பி கோ 300)அல்ல. மரண விளைவை ஏற்படுத்திய குற்றம்.(பிரிவு 299).நிலையை மாற்றிய வழக்கு: இதே நிலைதான் பெரும்பாலான பல நாடுகளிலும் இருந்தது. UK இல் இதையே MURDER, மற்றும் MANSLAUGHTER என்கிறார்கள்.இதே போல, ஒரு வழக்கு. (Ahluwalia,)ஒரு பெண் தன் கணவனை, கொன்றுவிடுகிறாள். திருமணமாகி பஞ்சாபிலிருந்து UK சென்ற இந்தியப் பெண் கணவனின் தினசரி அடி உதை கொடுமைகளை தாங்கமாட்டாமல் தன் பெற்றோரிடம் சொல்கிறாள். "கணவனே கண்கண்ட..'' வசனமே அவளுக்கு அவர்களிடமிருந்து பதிலாக கிடைத்தது.1979ல் திருமணமாகி வெளி நாடு செல்கையில் அப் பெண்ணிற்கு 24 வயது. தொடர்ந்து பத்து ஆண்டுகள் கணவனின் கொடுமை. தினம் அடி உதை, சூடு போடுதல் என..மரண சம்பவம் நடந்த அன்றும் கிரண்ஜித்சிங் அஹ்லுவாலியா எனும் அந்தப்பெண், கணவன் தீபக்கிடமிருந்து அடியும் உதையும் வாங்கி இருக்கிறாள்.அன்று இரவு அவன் தூங்குகையில் பெட்ரோல் ஊற்றி கொளுத்திவிடுகிறாள். அவள் அன்று அதற்கு முன்பாகவே, பெட்ரோலில் காஸ்டிக் சோடா (Napalm) {"Napalm is the most terrible pain you can imagine," said Kim Phúc , a napalm bombing survivor known from a famous Vietnam War photograph. "Water boils at 100 degrees Celsius (212°F). Napalm generates temperatures of 800 to 1,200 degrees Celsius (1,500&2,200°F).} கலந்து வைத்து அவன் தூங்கும் வரை காத்திருந்திருக்கிறாள். அதாவது அவன் அடித்ததில் இருந்து தன்னை ஆசுவாசப்படுத்திக் கொள்ள போதுமான அவகாசம் இருந்திருக்கிறது. அது போக அவன் தூங்கும் வரை காத்திருந்து பெட்ரோலில் காஸ்டிக் சோடா கலக்கும் வரை திட்டமிட்டு செய்தமையால் அது கொலைதான் என்று முடிவாகியது. (1989ல்).அதாவது செய்தவரின் நோக்கம் பாதிக்கப்பட்டவரின் இறப்பே என்று முடிவாகியது.ஆணுக்கும் பெண்ணுக்கு வேறுபாடு: ஆனால், அதன் பின் மீடியாவின் கவனத்தை ஈர்த்ததும், இளவரசி டயானாவின் கவனத்தையும் இந்த வழக்கு பெற்றது.அதன்படி, உணர்வுத் தூண்டல் என்பது வேறுவிதமாகப் பார்க்கப்பட ஆரம்பித்தது. சட்டத்திலும் பல மாற்றங்களை கொண்டுவர உதவியது இந்த வழக்கு.ஆண் வெறி ஏறியதும் தண்டிக்கிறான். அது கொலை அல்ல, மரணம் விளைவிக்கும் குற்றம் என்று முடிவாகிறது.பெண் வெறி ஏறியதும் தண்டிப்பதில்லை. அல்லது தண்டிக்கவில்லை. காரணம், "ஆம்பளைங்கன்னா..கொஞ்சம் அப்படி இப்படித்தான்'' போன்ற சொற்கள்... ஆணை நம்மால் தண்டிக்க இயலுமா என தன்னை கீழே வைத்துப் பார்க்கும் அல்லது கீழே வைத்துப் பார்க்க கற்றுக் கொடுக்கப்பட்டிருக்கும் மன நிலை... தொடர் டிப்ரஷன்...ஆத்திரம் அல்லது வெறி ஏற்பட்டதிலிருந்து தன்னை ஆசுவாசப்படுத்திக்கொள்ள எடுக்கும் நேரம் ஆணுக்கும் பெண்ணுக்கும் சமம் அல்ல. ஏனெனில், இங்கே பெண் தொடர்ந்து கொடுமைக்குள்ளாகி இருக்கிறாள். ஆக எல்லா நேரமுமே அவள் கொதி நிலையிலேயே இருந்திருக்கிறாள்.ஆக அவள் அவள் கொலை செய்யும் எண்ணத்தோடு அவன் தூங்கும் வரை காத்திருந்தாலும், அவள் தன்னை ஆசுவாசப்படுத்திக்கொள்ள அவன் வாய்ப்பு தரவே இல்லை..இதுவரை ஆணின் பார்வையில் இருவருக்கும் பொதுவாக இருந்த சட்டம், இப்போது பெண்ணின் பார்வை வேறு என்று செயல்பட ஆரம்பித்திருப்பது வரவேற்கத்தக்கது அல்லவா?-ஹன்சா</description>
</news>
