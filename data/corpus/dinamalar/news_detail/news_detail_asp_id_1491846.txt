<news>
<headline>பள்ளி வேன் மோதி 2 வயது குழந்தை பலி</headline>
<description>
தம்மம்பட்டி: தம்மம்பட்டி அருகே, தனியார் பள்ளி வேன் சக்கரத்தில் சிக்கிய, இரண்டு வயது குழந்தை பலியானது. சேலம் மாவட்டம், தம்மம்பட்டி அருகே, வாழக்கோம்பை கிராமம், நேரு நகரை சேர்ந்தவர் ஜெயவேல். அவரது மனைவி அபிநயா. அவர்களுக்கு, ஜெயஸ்ரீ, 4, மதன்குமார், 2, என, இரு குழந்தைகள் உள்ளனர். தம்மம்பட்டி தனியார் மெட்ரிக் பள்ளியில், ஜெயஸ்ரீ, எல்.கே.ஜி., படிக்கிறார். நேற்று காலை, 9:00 மணியளவில், ஜெயஸ்ரீயை, அபிநயா, பள்ளி வேனில் அனுப்பினார். அப்போது, தாயுடன் வந்த மதன்குமார், பள்ளி வேனின், பின்புற சக்கரத்தில் சிக்கி, சம்பவ இடத்திலேயே உயிரிழந்தார். இதுகுறித்து விசாரித்த தம்மம்பட்டி போலீசார், வேன் டிரைவர் சுப்ரமணி, 45, என்பவரை கைது செய்தனர்.</description>
</news>
