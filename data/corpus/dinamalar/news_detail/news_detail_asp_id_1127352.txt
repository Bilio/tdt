<news>
<headline>மீண்டும் டில்லியில் தேர்தல் ஜுரம்</headline>
<description>
தலைநகர் டில்லியை தேர்தல் ஜுரம் மீண்டும் தொற்றிக் கொண்டுள்ளது. டில்லியில் நிலவரம் எப்படி இருக்கிறது, வெற்றி வாய்ப்பு யாருக்கு கிடைக்கும் என ஆங்கில தனியார் தொலைக்காட்சி சேனலில் விவாதம் நடந்தது.விவாதத்தை கரண் தாபர் தொகுத்து வழங்கினார். காங்கிரஸ் கட்சியை சேர்ந்த ஹரூண் யூசுப், ஆம்ஆத்மி செய்தித்தொடர்பாளர் ஆஷிஷ் கேதன் மற்றும் தொலைக்காட்சியின் சிறப்பு செய்தி ஆசிரியர் ஜாவித் எம் அன்சாரி ஆகியோர் பங்கேற்றனர்.தொகுப்பாளர் கரண் தாபர்: பல்வேறு அரசியல் சம்பவங்களுக்கு இடையே பெரும்பான்மையற்ற டில்லி சட்டசபை கலைக்கப்பட்டது. மீண்டும் தேர்தல் பிப்ரவரி மாதத்தின் மத்தியில் நடக்கும் எனத்தெரிகிறது. போராட்டங்களால் மக்களை ஈர்த்த ஆம்ஆத்மி கட்சி தனக்கு கிடைத்த வாய்ப்பை கோட்டை விட்டது. மக்களிடம் தன்னை நிரூபிக்க தவறிவிட்டது. இதற்குமுன் காங்., கட்சி தான் டில்லியில் ஆட்சி செய்து வந்தது. மத்தியிலும் அதன் நிலைமை சரியில்லாமல் உள்ளது. சமீபத்தில் நடந்த தேர்தல்களில் பா.ஜ., பெரிய வெற்றிகளை பெற்று வருகிறது. இந்தியா முழுவதும் பா.ஜ., வேகமாக வளர்ந்து வருகிறது. தற்போதைய டில்லியின் நிலவரம் எப்படி உள்ளது. நடக்க இருக்கும் சட்டசபை தேர்தலில் யாருக்கு வெற்றி கிடைக்கும்.ஹரூண் யூசுப் (காங்.,): இந்த தேர்தலில் தன்னை நிரூபிக்க வேண்டிய கட்டாயம் காங்கிரஸ் கட்சிக்கு உள்ளது. லோக்சபா தேர்தலின் தோல்விக்கான காரணத்தை கட்சி உணர்ந்துள்ளது. மத்தியில் ஆட்சியில் உள்ள பா.ஜ., தேர்தலில் தனது அதிகார பலத்தை காட்ட வாய்ப்புள்ளது. தேர்தல் நியாயமாக நடக்கும்பட்சத்தில் காங்., கட்சி வெற்றி பெறும். 70 இடங்களை கொண்ட டில்லி சட்டசபை தேர்தலில் வெற்றி பெறுவது காங்., கட்சிக்கு ஒன்றும் பெரிய விஷயமல்ல.ஆம்ஆத்மி செய்தித்தொடர்பாளர் ஆஷிஷ் கேதன்: டில்லி மக்களின் புதிய நம்பிக்கையாக வந்தவர்கள் நாங்கள். மக்களின் பிரச்னைகளுக்காக குரல் கொடுத்து மக்களின் மனதில் இடம் பிடித்துள்ளோம். ஆட்சி செய்த 49 நாட்களில் முக்கிய பிரச்னைகளை தீர்க்க போராடினோம். மாற்றத்தை விரும்பியே மக்கள் எங்களுக்கு ஓட்டளித்தார்கள். இத்தேர்தலில் பெரும்பான்மை பலத்துடன் ஆட்சியமைக்கும் வாய்ப்பை மக்கள் எங்களுக்கு தருவார்கள் என்று நம்புகிறோம்.சிறப்பு செய்தி ஆசிரியர் ஜாவித் அன்சாரி: டில்லியை பொறுத்தவரை காங்., கட்சியின் கோட்டையாக இருந்தது. தற்போது நிலைமை தலைகீழாக மாறியுள்ளது. கடந்த தேர்தலில் ஆம்ஆத்மி கட்சி நகர்பகுதிகளில் தான் அதிகளவில் வெற்றி பெற்றிருந்தது. புறநகர் பகுதி முழுவதையும் பா.ஜ., கைப்பற்றியது. மக்களும் ஆம்ஆத்மி மீது ஒருவித வெறுப்பு மனநிலையில் தான் உள்ளனர். இத்தேர்தலில் பா.ஜ.,வை பொறுத்தவரையில் எல்லா அம்சங்களும் சாதகமாக <உள்ளன. மத்தியில் ஆட்சியில் உள்ள பா.ஜ., தலைநகர் டில்லியில் ஆட்சியமைக்க முனைப்புடன் செயல்படும்.
இவ்வாறு விவாதம் நடந்தது.</description>
</news>
