<news>
<headline>மண்ணோடு மண்ணான மழைநீர் வடிகால்கள்; ரூ.20 லட்சம் எங்கே</headline>
<description>
அண்ணாநகர் மண்டலம், வில்லிவாக்கம், சிட்கோ நகர், ஜெகந்நாத நகர், பாபா நகர், தெற்கு ஐகோர்ட் காலனி, திருமங்கலம் சாலை ஆகிய பகுதிகளில், மழைநீர் வடிகால் இருந்தும், வெள்ளம் வடியாததன் பின்னணி தற்போது தெரியவந்துள்ளது.அண்ணாநகர் மண்டலத்தில், வெள்ளத்தால், 94வது வார்டு கடுமையாக பாதிக்கப்பட்டது. சம்பந்தப்பட்ட பகுதிகளில், மழைநீர் வடிகால் தொடர்பான பல்வேறு பிரச்னைகளே, வெள்ளம் வடிவதில் மேலும் சிக்கல்களை ஏற்படுத்தின என்பது, தெரிய வந்துள்ளது.
தூர்வாரவே இல்லை!ஜெகந்நாத நகர், சிட்கோ நகர், பாரதிபுரம் ஆகியவற்றில் அமைக்கப்பட்ட மழைநீர் வடிகால், எம்.டி.எச்., சாலையைக் கடந்து, திருமங்கலம் சாலையில் உள்ள மழைநீர் வடிகாலோடு இணைகின்றன. ஜெகந்நாத நகர் உள்ளிட்டவற்றில், மழைநீர் வடிகால்கள் அமைக்கப்பட்டு பல ஆண்டுகளாகி விட்டன. அதனால், அவற்றின் ஆள்நுழைவு குழிகள் கூட தெரியாத அளவிற்கு மண்ணோடு மண்ணாகி விட்டன. மேலும், சாலை மட்டம் கன்னாபின்னா என உயர்ந்து விட்டதால், பல இடங்களில், மழைநீர் வடிகால் இருப்பதே தெரியவில்லை.இந்த இடங்களில், 250 டன் அளவிற்கு மழைநீர் வடிகால் வார, ஒப்பந்தம் விடப்பட்டதாகவும், அந்த 250 டன்னும் ஒரே சாலையில், ஒரே ஒரு மழைநீர் வடிகாலில் எடுக்கப்பட்டதாக கணக்கு காண்பிக்கப்பட்டதாகவும், குடியிருப்போர் நலச்சங்கத்தினர் குற்றம்சாட்டுகின்றனர். இதற்கு ஆதாரமாக அவர்கள் இரு சம்பவங்களை உதாரணம் காட்டுகின்றனர். ஒன்று, வெள்ளத்திற்கு பின்பு அந்த பகுதியில், நூற்றுக்கணக்கான டன் மண், மழைநீர் வடிகாலில் இருந்து அகற்றப்பட்டு உள்ளது. 
 இரண்டாவது, நலச்சங்கத்தினரே சில இடங்களில், மழைநீர் வடிகாலை தூர்வாரி, பல டன் மண்ணை அகற்றி உள்ளனர். இப்போதும் மழைநீர் வடிகாலில், தண்ணீர் தேங்கியிருப்பதை பார்க்க முடியும் என அவர்கள், உறுதியாக சொல்கின்றனர்.சிட்கோ நகர் உள்ளிட்ட பகுதிகளில், பல இடங்களில் மழைநீர் வடிகால்கள் உடைத்து போடப்பட்டுள்ளன. அவற்றைப் பார்த்தாலே, மழைநீர் வடிகாலின் தரம் தெரிந்து விடும்.
கழிவுநீர் கலந்த வெள்ளம்</description>
</news>
