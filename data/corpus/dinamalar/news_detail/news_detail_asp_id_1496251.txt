<news>
<headline>ஈரோடு வடக்கு மாவட்ட தே.மு.தி.க., ஆலோசனை கூட்டம்</headline>
<description>
சத்தியமங்கலம்: ஈரோடு வடக்கு மாவட்ட, தே.மு.தி.க., ஆலோசனை கூட்டம் சத்தியமங்கலத்தில் நடந்தது. மாவட்ட செயலாளர் சுப்பிரமணியம் தலைமை வகித்தார். பொருளாளர் சாந்தப்பன் முன்னிலை வகித்தார். கூட்டத்தில், கட்சிக்கு துரோகம் செய்த சந்திரகுமார் மற்றும் முன்னாள் மாவட்ட செயலாளர் செந்தில்குமார் ஆகியோருக்கு கண்டனம் தெரிவிக்கப்பட்டது. பவானிசாகர் தொகுதியை, மக்கள் நலக் கூட்டணியில் எந்த கட்சிக்கு ஒதுக்கினாலும், அந்த வேட்பாளரை வெற்றிபெற செய்ய வேண்டும் என்பன பல்வேறு தீர்மானங்கள் நிறைவேற்றப்பட்டன. சத்தியமங்கலம் ஒன்றிய செயலாளர் சசிக்குமார் நன்றி கூறினார்.</description>
</news>
