<news>
<headline>பருப்பு: நிபந்தனை குறைப்பு</headline>
<description>
ரேஷன் கடைகளில் வழங்குவதற்காக, தமிழ்நாடு நுகர்பொருள் வாணிப கழகம், தலா, 10 ஆயிரம் டன் உளுத்தம் பருப்பு, 'கனடா மஞ்சள்' பருப்பு கொள்முதல் செய்ய முடிவு செய்துள்ளது. இதை குறிப்பிட்ட நிறுவனத்திடம் இருந்து வாங்க வேண்டும் என்பதற்காக, டெண்டர் நிபந்தனையில், வழக்கம் போல், 'ஒரு நிறுவனம், அரசுக்கு, ஒரே தவணையில், 60 கோடி ரூபாய்க்கு உணவு பொருட்கள் சப்ளை செய்திருக்க வேண்டும்' என,  நிபந்தனை வைக்கும்படி சிலர், அதிகாரிகளுக்கு நெருக்கடி கொடுத்தனர். இதை அதிகாரிகள் ஏற்காததால், டெண்டர் வெளியீட்டில் தாமதம் ஏற்பட்டது. அதில், சிறிய நிறுவனங்கள் பங்கேற்க முடியாத நிலை உருவானது. இதுகுறித்து, நமது நாளிதழில், ஏப்., 3ல், விரிவான செய்தி வெளியானது. இதையடுத்து, தற்போது டெண்டர் படிவத்தை, நுகர்பொருள் வாணிப கழகம் வெளியிட்டு உள்ளது. அதில், டெண்டர் நிபந்தனை, கனடா மஞ்சள் பருப்பு, 10 கோடி ரூபாய்; உளுத்தம் பருப்பு, 15 கோடி ரூபாய் என, நிர்ணயிக்கப்பட்டு உள்ளது.- நமது நிருபர் -</description>
</news>
