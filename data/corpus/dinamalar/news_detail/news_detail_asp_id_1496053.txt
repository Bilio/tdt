<news>
<headline>இன்று உலக  நல்வாழ்வு தினம் '104'ல் சிறப்பு ஆலோசனை</headline>
<description>
சென்னை: உலக நல்வாழ்வு தினத்தை முன்னிட்டு, சர்க்கரை நோயை வெல்வது குறித்து, இன்று, '104'ல், சிறப்பு ஆலோசனை வழங்கப்பட உள்ளது.இதுகுறித்து, '104' சேவை மைய விழிப்புணர்வு மேலாளர் பிரபுதாஸ் கூறியதாவது: இன்று, உலக நல்வாழ்வு தினம் கொண்டாடப்படுகிறது. இதையொட்டி, 'சர்க்கரை நோயை வெல்வோம்' என்ற கருத்து முன் வைக்கப்பட்டுள்ளது. சர்க்கரை நோய் குறித்து, நகரங்களில் ஓரளவு விழிப்புணர்வு இருந்தாலும், கிராமங்களில் அவ்வளவாக இல்லை. சிறு குழந்தைகள், கர்ப்பிணி பெண்களுக்கும், இந்த நோய் பாதிப்பு வருகிறது. எனவே, '104'ல், சிறப்பு ஏற்பாடுகள் செய்யப்பட்டுள்ளன. சர்க்கரை நோய் குறித்த சந்தேகங்களுக்கு, சர்க்கரை நோய் நிபுணர்கள் விளக்கம் அளிப்பர். பொதுமக்கள் இந்த வாய்ப்பை பயன்படுத்திக் கொள்ளலாம்.இவ்வாறு அவர் கூறினார்.</description>
</news>
