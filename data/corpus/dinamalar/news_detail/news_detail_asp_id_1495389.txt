<news>
<headline>கலாம் உடைமைகள்  டில்லி பயணம்</headline>
<description>
ராமேஸ்வரம்;டில்லியில் அமைய உள்ள கலாம் அறிவுசார் மையத்திற்கு, ராமேஸ்வரத்தில் உள்ள அவரது உடைமைகள் எடுத்துச் செல்லப்படுகின்றன.       முன்னாள் ஜனாதிபதி அப்துல்கலாம், கடந்த ஜூலை 27ல், மேகாலயா ஷில்லாங்கில் உயிரிழந்தார். அவரது நினைவாக டில்லியில் கலாம் அறிவுசார் மையம் அமைய உள்ளது. இதில் வைப்பதற்காக, கலாம் பயன்படுத்திய புத்தகம் உள்ளிட்ட உடைமைகளை வழங்கும்படி, ராமேஸ்வரத்தில் உள்ள உறவினர்களிடம், டில்லி அரசு கேட்டு கொண்டது.அதன்படி, ராமேஸ்வரத்தில், கலாம் வீட்டில் இருந்த அவரது உடைமைகளை, இன்று ராமேஸ்வரம் வரும், டில்லி மாநில சுற்றுலா துறை அமைச்சர் கபில் மிஸ்ரா மற்றும் சுற்றுலா துறை அதிகாரியிடம் வழங்க உள்ளனர்.</description>
</news>
