<news>
<headline>ஆவணங்கள் இல்லாத ரூ.5.85 லட்சம் பறிமுதல்</headline>
<description>
பொள்ளாச்சி"முறையான ஆவணங்கள் இல்லாமல் எடுத்து வரப்பட்ட, 5.85 லட்சம் ரூபாயை, பறக்கும் படையினர் பறிமுதல் செய்தனர். நேற்று முன்தினம் இரவு, கோவை மாவட்டம் ஆழியாறு வனத்துறை சோதனைச்சாவடி அருகே, வட்டார வளர்ச்சி அலுவலர் தலைமையில் பறக்கும் படையினர், வாகன சோதனையில் ஈடுபட்டனர். அப்போது, வால்பாறையிலிருந்து பொள்ளாச்சி நோக்கி வந்த காரில், 5 லட்சத்து, 85 ஆயிரத்து, 430 ரூபாய் இருப்பது கண்டறியப்பட்டது. ஆனாலும், முறையான ஆவணங்கள் இல்லாததால், பணம் பறிமுதல் செய்யப்பட்டது. திருப்பூரில்...திருப்பூர்  - அவிநாசி சாலை வழியாக, நேற்று முன்தினம் நள்ளிரவில், எவ்வித ஆவணங்களும் இன்றி எடுத்துச் செல்லப்பட்ட, 320 எவர்சில்வர் குடங்களை, தேர்தல் பறக்கும் படையினர் பறிமுதல் செய்தனர்.</description>
</news>
