<news>
<headline>'கும்பி எரியுது; குடல் கருகுது; கோடநாடு ஒரு கேடா': கருணாநிதி கோபம்</headline>
<description>
சென்னை: 'கும்பி எரியுது; குடல் கருகுது; கோடநாடு ஒரு கேடா' என, தி.மு.க., தலைவர் கருணாநிதி கூறியுள்ளார்.அவரது அறிக்கை:அ.தி.மு.க., ஆட்சியில், விலைவாசி இறக்கை கட்டி விண்ணை நோக்கி வேகமாக பறக்கிறது. மூன்று மாதங்களுக்கு முன் உள்ள விலையை, இப்போது அதே பொருட்களின் விலையுடன் ஒப்பிட்டு பார்க்கலாம். தேர்தல் வருவதால் அரைத் துாக்கம் கலைந்து, 'அங்காடிகளில் குறைந்த விலைக்கு பருப்பு விற்பனை துவங்கப்படும்' என, தும்பை விட்டுவிட்டு வாலை பிடிப்பதை போல, அரசு அறிவித்துள்ளது.இதனால், 'கும்பி எரியுது; குடல் கருகுது, கோடநாடு ஒரு கேடா' என, தமிழக மக்களுக்கு கேட்கத்தான் தோன்றும்.இவ்வாறு கருணாநிதி கூறியுள்ளார்.</description>
</news>
