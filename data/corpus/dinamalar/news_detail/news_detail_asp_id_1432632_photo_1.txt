<news>
<headline>அமைதியான விஜயமூர்த்தியின் அற்புதமான படங்கள்...</headline>
<description>
அமைதியான விஜயமூர்த்தியின் அற்புதமான படங்கள்...விஜயமூர்த்தி சடகோபன் என்பது முழுப்பெயர் விஜயமூர்த்தி என்றால் சென்னையில் உள்ள மூத்த புகைப்படக்கலைஞர்கள் பலருக்கும் தெரியும், இந்த தலைமுறை புகைப்படக்கலைஞர்களின் பார்வையிலும் ஒரு மரியாதைக்குரிய கலைஞர்.காரணம் புகைப்படக்கலையை பெரிதும் நேசிக்கக்கூடிய இவரது குணாதிசயம்.கிட்டத்தட்ட முப்பது வருடகால புகைப்பட வாழ்க்கையில் இவர் இந்தியாவிற்குள் போகாத இடமே கிடையாது ஒய்வு பெற்ற பிறகு இப்போது இன்னும் ஆர்வமாக புகைப்படக்கலையில் ஈடுபட்டுள்ளார்.முன்னாள் பாங்க் ஊழியரான இவர் நண்பர்களால் புகைப்படம்  எடுப்பதில் ஆர்வமானவர். காடுகளில் பல நாட்கள் தங்கி புலி யானை போன்ற விலங்கினங்களையும் பல்வேறு பறவைகளையும் படம் எடுத்த நாட்கள் மறக்கமுடியாத பொன்னான நாட்கள் என்பவர்.இதுவரை ஆயிரக்கணக்கான படங்கள் எடுத்திருந்தாலும் எந்தவித வர்த்தக நோக்கமும் இல்லாமல் தனது சந்தோஷத்திற்காக படம் எடுத்தவர்,படமெடுத்து வருபவர்.ஒரு விஷயத்தை பார்த்த மாத்திரத்தில் படம் எடுப்பதல்ல இவரது இயல்பு அந்த விஷயத்தை சுற்றி சுற்றி பார்த்துவிட்டு பிறகு சரியான கோணத்தில் லைட்டிங் பார்த்து படம் எடுப்பார். யாருடனும் தள்ளு முள்ளு கிடையாது தனியாக ஒதுங்கியிருந்து அமைதியாக படம் எடுக்ககூடிய சுபாவம் கொண்டவர்.ஆனால் படத்தை பார்த்தால் தள்ளுமுள்ளுவுடன் எடுத்தவர்களின் படத்தைவிட இவரது படம் நன்றாக வந்திருக்கும்.அகில இந்திய அளவிலும் மாநில அளவிலும் இவர் தனது புகைப்படங்களுக்காக பல்வேறு விருதுகளை வாங்கியிருக்கிறார்.பிளிக்கர்,கெட் இமேஜ் குரூப்பில் இவரது பெயருக்கு என்று தனிமரியாதையிருக்கிறது.பல்வேறு கேமிராக்கள் உபயோகித்துள்ளார் இதன் காரணமாக நிறைய அனுபவம் உண்டு யார் எப்போது எந்த சந்தேகம் கேட்டாலும் சந்தோஷத்தோடு விளக்கிச்சொல்பவர்.ஒரு நடமாடும் புகைப்பட பல்கலைகழகமாக விளங்கும் விஜயமூர்த்தியினை வாழ்த்த விரும்புபவர் தொடர்புகொள்ள வேண்டிய எண்:9790935375.-எல்.முருகராஜ்murugaraj@dinamalar.in</description>
</news>
