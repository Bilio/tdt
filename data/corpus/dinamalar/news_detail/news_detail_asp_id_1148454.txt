<news>
<headline>இசையும் சட்டம். 3</headline>
<description>
மியூசிக் சீசன் சிறப்புக்  கட்டுரை 3.தொலைக்காட்சி, வானொலி ஆகியவற்றில் இந்த நேரத்தில் இந்த விளம்பரம் இத்தனை வினாடிகள் இடம் பெற வேண்டும் என விளம்பர ஏஜன்சிகளோடு ஒப்பந்தம் செய்திருப்பார்கள். அந்த நேரம் அளவு பொறுத்து பணம் வசூலிக்கப்படும்.ஆனால், அதே நேரத்தில் அந்த விளம்பரம் வருகிறதா என யார் கவனிப்பது? அதற்கெனவே தனி ஏஜன்ஸிகள் உண்டு. இவர்களின் வேலை அதை நிச்சயித்துக் கொள்வதே.அதைப் போலவே, ஒருவரின் இசை  அந்த இசை உரிமை உள்ளவரின் அனுமதி இல்லாமல் வேறெங்கேனும் ஒலிபரப்பாகிறதா? அப்படி ஒலிபரப்ப வேண்டுமெனில், அதற்கு உரிமை வாங்கித்தரும் வேலை, அதற்கான சந்தா வசூலிப்பது என அதற்கென ஏஜன்சிகள் உண்டு.உதாரணமாக, நமது இளையாராஜாவின் இசையை ஹாலந்து நாட்டில் ஒரு ஹோட்டலில் மெல்லிசையாகக் கசியவிட விரும்புகிறார்கள் எனில் அவர்கள் இது போன்ற ஏஜன்ஸிகளை அணுகுவார்கள். இந்த ஏஜன்ஸிகள் இசை உரிமை எவரிடம் உள்ளதோ அவரிடம் இருந்தோ அல்லது, அதற்கான வேலையை இளையராஜாவுக்காகச் செய்து தரும் நிறுவந்த்திடமிருந்தோ உரிமையை வாங்கித் தருவார்கள். எத்தனை முறை இசை பயன்படுத்தப்படுகிறதோ அதற்கேற்ப பணம் பயனாளியிடமிருந்து வசூலித்து இளையராஜாவிற்கு அளிக்கப்படும்… அதன் பெயர் ராயல்டி. இந்த வேலை செய்து தருவதற்கு கமிஷனை இரு தரப்பிடமிருந்தும் அந்த நிறுவனங்கள் பெற்றுக் கொள்ளும்.அது தவிர பதிப்புரிமை பெற்ற இசைத்துணுக்க்குகள் உரிமை பெறாமல் மற்றவரால் பயன்பதடுத்தப் படுகிறதா எனக்கண்டு மற்றவரைத் தடுத்து, அதற்கான உரிமைப்பணத்தை வசூல் செய்கின்றன இந்த ஏஜென்சிகள். இக்கழகங்கள் இசைஞர் (composer) கலைஞர் இவர்களின் படைப்பின் விலை அப்படைப்புகள் இவற்றை மட்டுமின்றி, கலைஞர்களையும் அப்படைப்பிற்கு அவர்களின் பங்கான உழைப்பையும், அறிவையும் உற்சாகப்படுத்துவதோடு ஒரு படைப்பை வரையறுத்து பதிப்புரிமை கொள்வதன் மூலம் மற்றொரு புதுப்படைப்பிற்கு வித்திடுகிறது.இசை தேவைப்படுபவர்களும், உதாரணமாக ஹோட்டல் உரிமையாளர்களும் தன்னை இக்கழகங்களில் பதிப்பித்துக் கொள்வர். கழகங்களில் உரிமை பெறாதவர்கள் அந்த கழகங்களில் பதியப்பெற்ற படைப்புகளை உபயோகிக்க முடியாது.ஒரு குறிப்பிட்ட இசைப்படைப்பிற்கு இந்தியா ஏதேனும் ஒரு காபிரைட் கழகத்தில் பதிந்திருந்தால் அதே இசை வேறொரு நாட்டில் ஒலிப்பதிவு அல்லது பதிப்பிக்கப்படும் போது அந்நாட்டின் அதே காபிரைட் கழகத்தில் அனுமதி பெற வேண்டும்.உதாரணமாக GEMA எனும் ஜெர்மன் கழகத்தில் ஒரு இசைஞர் தன் இசையை பதிவு செய்திருக்கிறார் அந்த இசையை வேறு நாட்டவர் தன் ஓட்டலில் உபயோகிக்க விரும்புகிறார் எனில் GEMA ன் தன் நாட்டு கிளை அல்லது ஏஜன்சியை அணுகினால் போதுமானது. அதே ஓட்டல்காரர் GEMA ல் தன்னைப் பதிப்பித்துக் கொண்டிருந்தால் (சந்தா செலுத்தி) GEMA - ந் இசை எதையும் அவர் உபயோகிக்க முடியும்.ஒரு காபிரைட் கழகம் தன்னிடம் பதிவு பெற்ற இசைப்படைப்புகளுக்கன உரிமைகளை மட்டுமே வழங்க முடியும். சில சமயங்களில் இசை மறுபதிவு செய்ய வேறு சில உரிமைகளும் பெற வேண்டியிருக்கும்.உதாரணமாக வியாபார நோக்கத்திற்கான CDகளிலிருந்து மறுபதிவு செய்ய விரும்பினால் அந்த இசைப்படைப்பிற்கான Sound Recording -ன் உரிமையாளரிடமிருந்தும் உரிமை பெற வேண்டியிருக்கும். (உதாரணமாக, HMV, SONY, போன்ற Sound Recording Companyகளிடமிருந்து). (இசைப்படைப்பு என்பது இசைஞரால் எழுதப்பட்ட வார்த்தை, ஸ்வரதாளக் குறிப்பு(notation) போன்றவை.Sound Recording என்பது ஒலிப்பதிவான கருவி அதாவது CD, ஒலிநாடா போன்றவை)இறக்குமதி:  ஒரு நாட்டின் இசைப்படைப்பை மற்றொரு நாடு தன் நாட்டில் மறுபதிப்பு செய்ய விரும்பினால் நாடுகளுக்கிடையேயான தனி ஒப்பந்தங்கள் அனுமதியளிக்கிறது.அதன்படி இசையுரிமைக்கழகத்தின் உறுப்பினர் நாடுகளிடையே இந்த அனுமதியும் மற்றும் பெரும்பாலும் இலக்கிய கலை பற்றிய பெர்னே ஒப்பந்தத்தில் கையெழுத்திட்ட நாடுகளிடையேயும் இந்த அனுமதி கிடைக்கிறதுஇசையுரிமைக்கான ராயல்டி தொகை உரிமையாளருக்கு வழங்கப்படாதிருக்கும்பட்சத்தில் மறு பதிவு செய்யப்பட்டால் அது infringement ஆகும்.சில சமயங்களில் லாப நோக்கில்லாத, விற்பனைக்கல்லாத சமயங்களில் கூட இசைப்பதிவு பிரதி செய்யவேண்டி இருக்கும். அதுபோன்ற சமயங்களிலும் கூட இசையுரிமை பெற்றவரிடமிருந்து Licence பெற வேண்டும். டைட்டன் வாட்ச் என்றதும் உங்கள் நினைவிற்கு ஒரு இசை வருகிறதல்லவா?அதே போல ஒரு பொருளை விற்பனை செய்கையில் இடம்பெறும் பிரதான இசைப்பதிவு; அந்த இசையைக் கேட்டதும் அந்த விற்பனைப் பொருள் நினைவிற்கு வரும்படியான இசைப்பதிவை விளம்பரத்துறையில் Premium என அழைப்பர். ஏற்கனவே பதிவு செய்த இசையை பிரிமியம் ஆக பயன்படுத்த வேண்டுமென்றால்கூட அனுமதி பெற வேண்டும்.ஆனால், இசையுரிமைக் கழகங்கள் விற்பனைக்காக இயற்றப்பட்ட இசையின் உரிமையை பிரிமியம் மற்றும் விளம்பரங்களுக்காக விட்டுக் கொடுப்பதில்லை.ஆடி மாதங்களில் நம் ஊர் கோவில்களில் பாடல்கள் ஒலிபரப்பப்படுமல்லவா? அவை, அந்தந்த CDக்களை வாங்கி அப்படியே ஒலிபரப்புகிறார்கள். உண்மையில் அப்படியான பாடல்களுக்கும் உரிமை வாங்கிய பின்பே ஒலிபரப்பவேண்டும் என்பது பல வெளி நாடுகளில் புழக்கத்தில் இருக்கும் ஒரு சட்டம்.இங்கே இசை உரிமை என்பது 1957லிருந்தே சட்டவடிவில் இருந்தாலும் இன்னும் முழுமுற்றாக புழக்கத்தில் இல்லை என்பதே கசக்கும் நிஜம். அதுமட்டுமல்ல, இன்ன பாடல் இன்ன கோவில்களுக்கு என சில பாடல்கள் சிறப்பாகப் பயன்படுத்தப்படுமல்லவா? உதாரணமாக, வினாயகர் கோவிலில் வினாயகர் ஸ்துதி என்பது போல…? அது போன்றவையும் பக்தர்களுக்கோ மற்ற இசைஞர்களுக்கோ வழங்கப்படும் அதன் பிரதிகளும்கூட அதை எழுதியவரின் அனுமதியுடனேயே பிரதி வழங்கப்படவேண்டும். பல நாடுகளில் சர்ச் இசை, அந்தந்த சர்சுகளில் பதியப்பெற்றிருக்கும். எவருக்கேனும் அதன் பிரதி/notation வேண்டுமெனில், அந்த சர்ச்சுகளில் அனுமதி பெற்றே, பயன்படுத்தலாம்,.நாம் அவற்றை இங்கே இலவசமாகத் தந்தால் புண்ணியம் என நம்புவதால் வெளிநாடுகளின் பழக்கம் இங்கே வர கொஞ்ச காலம் ஆகலாம். அதே சமயம் அங்குமே புண்ணியம் என இலவசப்பிரதிகள் வழங்கப்படுகிறதுதான் ஆனால் அவை எழுதியவராலேயே வழங்கப்படுகின்றன என்பதும் கவனிக்கத்தக்கதே.அப்படி கோவில் இசையை அந்தந்தக் கோவிலுடன் தொடர்புப்படுத்தி பதிவு செய்வதால் என்ன லாபம் எனத்தோன்றும் அல்லவா?அதன் divinity காப்பாற்றப்பட்டிருந்திருக்கும். அந்த பாடலை எழுதிய, இசையமைத்த, பாடிய பாடகருக்கான சன்மானம் ராயல்டியாக அளிக்கப்பட்டிருக்கும்.உதாரணமாக கரகப்பாடல் பழனி முருகன் கோவிலில் பதியப்பட்டிருந்தால் அதே மெட்டில், கரகம் எனச்சொல்லை இழிவான அங்க அசைவுகளுடன் வேறெவரேனும் ஆட முடியாமல் போயிருந்திருக்கும். ஆங்கில பாடகிகள் குறைவான உடுப்புகளுடன் நம் இறையம்சம் நிரம்பிய பாடல்களுக்கு அபிநயம் பிடித்திருக்க முடியாது அல்லவா?குறைந்தபட்சம் நம் இசையின் புனிதத்தன்மை காக்கப்படவேண்டுமென்றால் இது போன்ற சட்டங்களின் உதவி நமக்கு நிச்சயம் தேவை.- ஹன்சா</description>
</news>
