<news>
<headline>தூய்மை இந்தியா திட்டத்துக்கு நிதி திரட்ட மத்திய அரசு முடிவு</headline>
<description>
புதுடில்லி:துாய்மை இந்தியா திட்டத்தை மேலும் சிறப்பாக செயல்படுத்தும் வகையில், சி.எஸ்.ஆர்., எனப்படும், தொழில் நிறுவனங்களின் சமூகப் பங்களிப்பில், 30 சதவீதத்தை, இந்த திட்டத்துக்கு ஒதுக்குவதை கட்டாயமாக்க மத்திய அரசு திட்டமிட்டுள்ளது.கம்பெனிகள் சட்டத்தின் படி, ஒவ்வொரு தொழில் நிறுவனமும், தங்களுடைய நிகர வருவாயில் இரண்டு சதவீதத்தை, சமூகப் பங்களிப்பு திட்டங்களுக்காக செலவிட வேண்டும்.இந்த நிதியில், 30 சதவீதத்தை, கழிப்பிடம் கட்டுவது உள்ளிட்ட துாய்மை இந்தியா திட்டத்துக்கு செலவிட வேண்டும் என்பதை கட்டாயமாக்க மத்திய அரசு திட்டமிட்டுள்ளது.இதன் மூலம் ஆண்டுக்கு, இரண்டு லட்சம் கோடி ரூபாய் கிடைக்கும். வரும், மே, 26ம் தேதி, தே.ஜ., கூட்டணி அரசு அமைந்து இரண்டாண்டுகள் நிறைவு பெறுவதையொட்டி நடக்கும் நிகழ்ச்ச்சியில் இதற்கான அறிவிப்பை, பிரதமர் நரேந்திர மோடி வெளியிடுவார் எனஎதிர்பார்க்கப்படுகிறது.</description>
</news>
