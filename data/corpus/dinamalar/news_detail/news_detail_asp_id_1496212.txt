<news>
<headline>வெடிகுண்டு வீச்சு சம்பவம்: 2 பேரை விசாரிக்க அனுமதி</headline>
<description>
சேலம்: சேலம் நீதிமன்றம் முன், வெடிகுண்டு வீசிய சம்பவத்தில் சரண் அடைந்த இருவரை, மூன்று நாள் போலீஸ் காவலில் வைத்து விசாரிக்க, நீதிமன்றம் அனுமதியளித்துள்ளது. கிச்சிபாளையத்தை சேர்ந்த ரவுடி செல்லதுரையை கொலை செய்ய, கடந்த மாதத்தில் நீதிமன்றம் முன் நாட்டு வெடிகுண்டு வீசப்பட்டது. அதில், கடந்த வாரத்தில் குளித்தலை நீதிமன்றத்தில், கிச்சிபாளையத்தை சேர்ந்த ஜீசஸ், மோசஸ் என்ற குட்டியப்பன் சரண் அடைந்தனர். இருவரையும், மூன்று நாள் போலீஸ் காவலில் வைத்து விசாரிக்க, அஸ்தம்பட்டி போலீசார் சேலம் ஜே.எம்.எண்-3 நீதிமன்றத்தில் மனுதாக்கல் செய்தனர். மாஜிஸ்திரேட் சண்முகப்பிரியா விசாரித்து, இருவரையும் ஏப்ரல், 8 ம் தேதி வரை, மூன்று நாட்கள் காவலில் வைத்து விசாரிக்க அனுமதியளித்தார்.</description>
</news>
