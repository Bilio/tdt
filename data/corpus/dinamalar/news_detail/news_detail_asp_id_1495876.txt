<news>
<headline>பாகுபலி - 2 மட்டும் தான் மூன்றாம் பாகம் இல்லை</headline>
<description>
''பாகுபலி படம், இரண்டாம் பாகத்தோடு முடிவு பெறும்,'' என, அப்படத்தின் கதாசிரியர் விஜயேந்திர பிரசாத் தெரிவித்துள்ளார்.ராஜமவுலி இயக்கி, நடிகர்கள் பிரபாஸ், ராணாடகுபதி, நடிகையர் ரம்யா கிருஷ்ணன், அனுஷ்கா, தமன்னா நடித்த, பாகுபலி படம், தேசிய விருது உட்பட பல விருதுகளையும், பாராட்டையும் பெற்றது. அத்துடன், பாகுபலியின், இரண்டாம் பாகம் மற்றும் மூன்றாவது பாகம் அடுத்தடுத்து வெளியாகும் என்ற தகவலும் பரவியது. தற்போது, பாகுபலி - 2 படப்பிடிப்பு நடைபெற்று வரும் நிலையில், அப்படத்தின் கதாசிரியர் விஜயேந்திர பிரசாத் கூறியதாவது: பாகுபலி படம், இரண்டாம் பாகத்தோடு முடிந்து விடும். முதல் பாகத்தை விட, இரண்டாம் பாகம் மிகவும், 'பவர்புல்'லாக இருக்கும். கதை எழுதும் போதே, இந்த பாத்திரத்திற்கு பொருத்தமானவர் என நினைத்தது ரம்யா கிருஷ்ணனை மட்டுமே; அவரது பாத்திரத்தை அருமையாக செய்துள்ளார். நடிகர் பிரபாஸும் படத்தை துாக்கி நிறுத்தியவர்களில் முக்கியமானவர். இவ்வாறு அவர் கூறினார்.- நமது நிருபர் -</description>
</news>
