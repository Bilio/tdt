<news>
<headline>மாசில்லா மதுரை: பள்ளியில் படிப்பு; விடுமுறையில் விழிப்புணர்வு; அசத்தும் ஆர்வமுள்ள ஆர்த்தி</headline>
<description>
கருப்பாயூரணி லட்சுமி பள்ளி, சுற்றுப்புற தூய்மை குறித்து பொதுமக்களுக்கு விழிப்புணர்வு ஏற்படுத்த சமீபத்தில் தூய்மை திட்டத்தை ஆரம்பித்துள்ளது. படிக்கும் நேரம் தவிர விடுமுறை நாட்களில், மதுரையை சுற்றியுள்ள கிராமங்களுக்கு சென்று சுற்றுப்புற தூய்மை மற்றும் சுகாதாரம் குறித்து விழிப்புணர்வு நிகழ்ச்சிகளை நடத்தி வரும் லட்சுமி பள்ளியின் மாணவி ஆர்த்தி கூறியதாவது:நகர்புறங்களில் குப்பைகளை சுத்தம் செய்ய தேவையான பணியாளர்கள் இருக்கின்றனர். கிராமங்களில் குப்பை தொட்டிகள் இருப்பதில்லை, தெருவில் குப்பைகளை கொட்டி நோய் பரவும் நிலையில் வாழ்ந்து வருகின்றனர். கிராம மக்களை ஒன்று சேர்த்து அசுத்தமான சூழ்நிலை நம்மை எப்படி பாதிக்கிறது, என விழிப்புணர்வு ஏற்படுத்தி, நம் சுத்தம் நம் கையில் தான் இருக்கிறது என்பதை புரிய வைத்திருக்கிறோம். பிற பள்ளி மாணவர்களுக்கு குறும்படங்களை திரையிட்டு, சுகாதார கல்வியை கற்றுக் கொடுத்து வருகிறோம். விவசாய நிலங்கள் அதிகமுள்ள கிராமங்களில் பிளாஸ்டிக் குப்பைகள் தேங்கினால் மண் வளத்தை பாதித்து மரங்கள், செடிகளின் வளர்ச்சியை தடுத்து நிறுத்திவிடும். இதை மனதில் வைத்து பிளாஸ்டிக் பயன்பாட்டை குறைத்து, துணிப் பைகளை பயன்படுத்தினால் நல்லது. எங்கள் முயற்சியில் பலனாக கிராம மக்களின் மனநிலை மாறி குப்பைகள் குறித்து விழிப்புணர்வு ஏற்பட்டுள்ளது. ஒவ்வொரு பள்ளியும் தங்கள் மாணவர்களை இது போன்ற சமூக பணியில் ஈடுபடுத்தினால் குறுகிய காலத்தில் நம் நகரம் தூய்மை நகரமாக மாறிவிடும்.இவ்வாறு கூறினார். விடுமுறை நாட்களை தனக்கும், சமூகத்திற்கும் பயனுள்ளதாக மாற்றிய ஆர்த்தியின் ஆர்வம் அனைத்து மாணவர்களுக்கும் வர வேண்டும். பறவைகளின் சரணாலயம் சிறைச்சோலை:</description>
</news>
