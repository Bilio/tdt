<news>
<headline>எப்போது ஒழியும் இந்த வி.வி.ஐ.பி., கலாசாரம்?</headline>
<description>
இந்தியாவில் பல ஆண்டுகளாக வி.வி.ஐ.பி., கலாசாரம் இருந்து வருகிறது. ஒருபுறம் சாதாரண மக்கள் கூட்ட நெரிசலிலும், வாகன சிக்கலிலும் தவித்துக் கொண்டிருக்கின்றனர். மற்றொரு புறம் எவ்வித சிரமமுமின்றி வி.வி.ஐ.பி., க்கள் என்ற போர்வையில் அரசியல்வாதிகள் பயணம் செய்கின்றனர்.ரயில்வே ஸ்டேஷன், ஏர்போர்ட் என அனைத்து முக்கிய இடங்களுக்கும் செல்வதற்கு இரண்டு வழிகள் உருவாக்கப்பட்டுள்ளன. ஒன்று சாதாரண மக்களுக்கு; மற்றொன்று வி.வி.ஐ.பி.,கள் என சொல்லப்படும் அரசியல்வாதிகளுக்கு.பிரதமர், ஜனாதிபதி, நீதிபதிகள், முதல்வர்கள், அமைச்சர்கள், அரசியல் கட்சி தலைவர்கள் எதாவது ஒரு நிகழ்ச்சியில் கலந்து கொள்கிறார்கள் எனில், பல மணி நேரத்துக்கு முன்பே சாதாரண மக்கள் பயன்படுத்தம் ரோடுகள் தடைசெய்யப்படுகிறன்றன. ஏன் இந்த பாகுபாடு? இதன் காரணமாக அலுவலகம், பள்ளி கல்லூரிகள், ஏன் மருத்துவமனைக்கு விரைவாக செல்ல வேண்டிய ஆம்புலன்ஸ் கூட சிக்கி தவிக்கிறது. இதை மையமாக வைத்து "எப்போது ஒழியும் இந்த வி.வி.ஐ.பி., கலாசாரம்' என்ற தலைப்பில் டைம்ஸ் நவ் டிவியில் விவாதம் நடந்தது.அர்னப் கோஸ்வாமி : சமீபத்தில் அரியானா முதல்வருடன் சென்ற அவரது கான்வாய் வாகனம் மோதி, காய்கறி வியாபாரி ஒருவர் காயமடைந்தார். கர்நாடகாவில் வி.ஐ.பி., ஒருவர் செல்வதற்காக டிராபிக்கில் சிக்கிக் கொண்ட மருத்துவமனைக்கு சென்ற ஆம்புலன்ஸ், செல்வதற்கு உதவி செய்த ஒருவர் தாக்கப்பட்டுள்ளார். மகாராஷ்டிராவில் முதல்வர் செல்வதற்காக ரோடு தடைசெய்யப்பட்டதை தட்டிக்கேட்டவர்களுக்கும், காவல்துறைக்கும் இடையே தகறாறு ஏற்பட்டது. கேரளாவில் முதல்வர் செல்வதற்காக ஆம்புலன்ஸ் நிறுத்தப்படுகிறது. மத்திய சாலைப்போக்குவரத்து துறை அமைச்சர் நிதின் கட்காரி, மும்பையில் பா.ஜ., அலுவலகத்துக்கு வந்து செல்வதற்காக டிராபிக் நிறுத்தப்படுகிறது.இது சென்னை, பெங்களூரு, மும்பை, டில்லி என வித்தியாசமின்றி அனைத்து இடங்களிலும் இந்த வி.வி.ஐ.பி., கலாசாரம் பரவியிருக்கிறது. எக்ஸ்பிரஸ் சாலைகள் உட்பட அனைத்து இடங்களுக்கும் செல்வதற்கு மக்கள் வரி செலுத்துகின்றன. பின் ஏன் அதில் அவர்களை அனுமதிக்க மறுக்கின்றனர். சுதந்திரம் அடைந்து 68 ஆண்டுகள் ஆகியும் ஏன் இந்த வி.வி.ஐ.பி., கலாசாரத்தை ஒழிக்க முடியவில்லை.ராகவ் சந்திரா (ஆம் ஆத்மி) : இனிமேலும் வி.வி.ஐ.பி., கலாசாரத்தை நாட்டில் அனுமதிக்க முடியாது. விஜிலென்ஸ்கள், மீடியாக்கள் மூலம் இதனை ஒழிப்பதற்கு நாடு முழுவதும் மக்களிடம் விழிப்புணர்வை ஏற்படுத்த வேண்டும். இதற்கான மாற்று வழிமுறைகளை ஆராய வேண்டும்.அதுல் வாசன் (முன்னாள் கிரிக்கெட் வீரர்) : நம் நாட்டில் தான் இந்த முறை உள்ளது. ஆஸ்திரேலியாவில் மக்கள் செல்லும் பாதையிலேயே பிரதமரும் செல்கிறார். அங்கு சாத்தியம் எனில், ஏன் இங்கு வி.வி.ஐ.பி., கலாசாரத்தை ஒழிக்க முடியாது.சித்ரா (மூத்த பத்திரிகையாளர், ஜெனிவா) : 1998ல் மும்பையின பர்லி என்ற இடத்தில், அவசர சிகிச்சைக்காக எனது சகோதரரை மருத்துவமனைக்கு அழைத்துச் சென்று கொண்டிருந்தோம். அப்போது அப்போதைய அமைச்சர் ஒருவரின் கார் செல்வதற்காக ஆம்புலன்ஸ் நிறுத்தப்பட்டது. இதன் காரணமாக மருத்துவமனை செல்ல தாமதமானது. எனது சகோதரர் சிகிச்சை பலனின்றி மறைந்தார். ஆனால் இத்தனை ஆண்டுகள் கழித்தும் இன்னும் இந்த வி.வி.ஐ.பி., கலாசாரம் இருப்பது துரதிஷ்டவசமானது.அம்ரிதா (பாதிக்கப்பட்ட பெண்) : வி.ஐ.பி.,களுக்காக விமான நிலையங்களில் தனி வசதி செய்யப்பட்டுள்ளது. ஆனால் சாதாரண மக்களுக்கு இந்த வசதி கிடைப்பதில்லை. எனது மகனால் வீல்சேர் இல்லாமல் நடக்க இயலாது. ஆனால் அந்த வீல்சேருக்கு கூட அதிகாரிகள் அனுமதி தரவில்லை. ஆனால் அமைச்சர்களுக்காக விமானம் புறப்படும் நேரமே மாற்றப்படுகிறது. மேலும் தனி விமானம் வசதியே செய்து தரப்படுகிறது.கிரித் சோமையா (பா.ஜ., எம்.பி.,) : நான் சித்ரா மற்றும் அம்ரிதா ஆகிய இருவரிடம் மன்னிப்பை கேட்டுக்கொள்கிறேன். வி.வி.ஐ.பி., பார்கிங், தனி வழி, கான்வாய் செல்வதற்காக டிராபிக் நிறுத்தப்படுவது ஆகிய இந்த முறை மறுபரீசீலனை செய்யப்பட வேண்டும் என்பதை நான் ஏற்றுக்கொள்கிறேன்.சம்பித் பட்ரா (பா.ஜ.,) : சுப்ரீம் கோர்ட் நீதிபதி பாதுகாப்பு வாகனங்கள் இல்லாமல் செல்கிறார் என வைத்துக்கொள்வோம்; அச்சமயம் எதாவது ஒரு அசாம்பாவிதம் ஏற்பட்டால் யார் பொறுப்பு. அப்போது ஒரு சுப்ரீம் கோர்ட் நீதிபதிக்கு பாதுகாப்பு கிடையாதா என கேள்வி கேட்பீர்கள்.அசோக் பண்டிட் (சமூக ஆர்வலர்) : வி.ஐ.பி., ஒருவர் ஆம்புலன்ஸ்சில் இருந்து அந்த வாகனத்தை போலீசார் தடுத்து நிறுத்துவார்களா?. அனைத்து நாடுகளிலும் தான் நீதிபதிகள் இருக்கிறார்கள்; பயங்கரவாத அச்சுறுத்தல் இருக்கிறது; அங்கெல்லாம் இப்படியா நடக்கிறது.ராகுல் நர்வேக்கர் (தேசியவாத காங்.,) : மக்கள் தான் வி.ஐ.பி., க்கள் என முக்கியத்துவம் அளிக்கின்றனர்.அஜய் போஸ் (பத்திரிகையாளர்) : மக்கள் யாரும் வி.வி.ஐ.,க்கள் என சொல்வதில்லை. அரசியல்வாதிகள் தாங்களாகவே வி.ஐ.பி., களாக சொல்லிக்கொள்கின்றனர். மக்களுக்கு சேவை செய்ய தான் ஆட்சியாளர்களுக்கு பொறுப்பு கொடுக்கப்பட்டுள்ளது. மாறாக மக்களின் வசதிகளையும் சேர்த்து அவர்களே எடுத்துக் கொள்ள அல்ல.இவ்வாறு விவாதம் நடந்தது.</description>
</news>
