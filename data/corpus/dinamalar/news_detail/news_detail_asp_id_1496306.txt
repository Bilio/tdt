<news>
<headline>துவக்கப்பள்ளிக்கு கல்வி சீர்வரிசை வழங்கல்</headline>
<description>
க.பரமத்தி: க.பரமத்தி யூனியன் கார்வழி துவக்கப்பள்ளிக்கு பெற்றோர், முன்னாள் மாணவர்கள் சார்பில், கல்வி சீர்வரிசை வழங்கும் விழா நடந்தது. க.பரமத்தி ஒன்றியத்தில், 106 துவக்க, நடுநிலைப்பள்ளிகள் செயல்பட்டு வருகிறது. தனியார் பள்ளிகளுக்கு நிகராக அரசு பள்ளி மாணவர்கள் நல்ல மதிப்பெண் பெற வேண்டும் என்ற நோக்கில், அரசு பல்வேறு நடவடிக்கைகளை எடுத்து வருகிறது. இந்நிலையில், பள்ளியை ஊக்குவிக்க பெற்றோர்களே தங்கள் பள்ளிக்கு சீர்வரிசை வழங்க முடிவெடுக்கப்பட்டது. அதன்படி, கல்வி சீர் வழங்கும் விழா நடந்தது. பள்ளி மேலாண்மை குழு தலைவர் செல்வி தலைமை வகித்தார். மாணவ, மாணவியரின் பெற்றோர், முன்னாள் மாணவர்கள், அங்குள்ள கோவிலில் இருந்து சீர்வரிசையுடன் மேள தாளம் முழங்க, கடைவீதி வழியாக ஊர்வலமாக பள்ளிக்கு கொண்டு வந்தனர். பள்ளிக்கு அடிப்படை தேவையான எவர்சில்வர் டிரம், குப்பைத்தொட்டி, பிரஷ், துடைப்பம் மற்றும் மாணவர்களுக்கு கல்வி உபகரண பொருட் களான பென்சில், நோட்டுபுத்தகம், சீருடை, விளை யாட்டு உபகரணங்கள் போன்றவற்றை பெற்றோர் மற்றும் முன்னாள் மாணவர்கள் சீர்வரிசையாக பள்ளிக்கு வழங்கினர். பள்ளி தலைமை ஆசிரியர் வாசுதேவன் பெற்றுக் கொண்டார். உதவி ஆசிரியர் தங்கராஜ் நன்றி கூறினார்.</description>
</news>
