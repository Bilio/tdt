<news>
<headline>சிறுதானிய பணியாரம்</headline>
<description>
ஆமாம்மா, வெந்தயம் போடணும்; அய்யோ...அது சர்க்கரை இல்லை; நயம் கருப்பட்டி! இரண்டும் இல்லேன்னா, வெல்லப் பாகு ஊத்து! சரி... சரி... நான் கோவில்ல இருக்குறேன்; அப்புறமா பேசுறேன்' நான் அலைபேசியை அணைக்க, சுவாமி கும்பிட்டு விட்டு வெளியே வந்த நண்பர், 'என்னப்பா நளபாக ரெசிபியா?' கேலி செய்தார். 'சிநேகிதனோட பொண்ணு, பெரிய மனுஷியாயிட்டா; அதான், உடம்பு தேறுறதுக்காக, 'பணியாரம்' செஞ்சு கொடுக்கச் சொன்னேன். இப்போ, அதெல்லாம் யாரு சாப்பிடுறா?' அங்கலாய்த்தேன். 'பணியாரம்னா உனக்கு ரொம்ப பிடிக்குமோ; சரி வா... இன்னைக்கு நாம, 'சிறுதானிய பணியாரம்' சாப்பிடலாம்' என்றபடி, சைதாப்பேட்டை தபால் நிலையத்திற்கு எதிரில் இருக்கும், தாய் வழி இயற்கை உணவகத்திற்கு அழைத்துச் சென்றார். 'பாஸ்ட் புட்' கடைகளால, மக்களோட ஆரோக்கியம் கெடுதுங்கறதை உணர்ந்து, மக்களுக்கு சத்தான உணவை கொடுக்கணும்னு, ரெண்டு இளந்தாரி பசங்க, இந்த கடையை நடத்துறாங்க. மூலிகை சூப், பருத்திப்பால் கிடைக்கிற இந்த கடையில, கடந்த 6 மாசத்துக்கு முன்னால தான், 'சிறுதானிய பணியாரம்' அறிமுகமாச்சு! வரகு, சாமை, குதிரைவாலி, தினைன்னு, நான்கு விதமான சிறுதானியங்கள்ல, இனிப்பு மற்றும் கார பணியாரம் தயார் பண்றாங்க!' - கடையின் பெருமைகளை நண்பர் அடுக்கினார். நான், வரகு - சாமை பணியாரத்தை கையில் எடுத்தேன்.சிறுதானிய பணியாரம்: வழக்கமான பணியாரம் செய்ற பக்குவம் தான்; அரிசிக்கு பதிலா, சிறுதானியம் சேர்த்துக்கணும். உளுந்து, வெந்தயம், கொஞ்சம் பச்சரிசி, எல்லாத்தையும் பக்குவமா ஆட்டி எடுத்து, பணியாரக்கல்லுல சுட்டெடுத்தா, ஆரோக்கியம் தரும், 'சிறுதானிய பணியாரம்' தயார்!ருசியின் ரகசியம்: 'ரசாயன உரம் இல்லாம விளைஞ்ச சிறுதானியங்களை மட்டுமே பயன்படுத்துறதும்; 'இவங்க கடை பணியாரம் எப்பவுமே ருசியா இருக்கும்'னு, மக்கள் வைச்சிருக்கிற நம்பிக்கையும் தான், பணியாரம் ருசிக்க காரணம்' - உரிமையாளர்கள் ரவி மற்றும் மகாலிங்கம். என்ன விலை?: சுடச்சுட, 4 சிறுதானிய பணியாரங்கள் - 20 ரூபாய்சோத்து மூட்டை: யாவ்வ்வ்வ்... கணக்கு எவ்வளவு ஆச்சுங்க? ஆங்... முதல்ல 4 இனிப்பு பணியாரம்; அப்புறம் ஒரு 3 இனிப்பு; அதுக்கடுத்து 2 இனிப்பு; அப்புறம், தக்காளி சட்னியோட 3 காரப் பணியாரம்; வெங்காயச் சட்னியோட 2; கடைசியா சட்னி இல்லாம 1; மொத்தம் எவ்வளவுன்னு பாருங்க! ஆமா, இந்த இனிப்பு பணியாரத்துக்கு மண்டை வெல்லம் தானே போடுறீங்க; இல்ல... ருசி அமர்க்களமா இருந்துச்சு; அதான் கேட்டேன். எவ்வளவு ஆச்சு; 75 ரூபாயா? இந்தாங்க... அப்படியே ஒரு நாலு காரப்பணியாரம் பார்சல் பண்ணிடுங்க; ஆமா, ஆமா ரெண்டு சட்னியும் கண்டிப்பா வேணும்!இடம்: தாய் வழி இயற்கை உணவகம், தபால் நிலையம் எதிரில், சைதாப்பேட்டை,சென்னை.போன்: 98840 37765நேரம்: மாலை 4:00 - இரவு 9:00 மணி</description>
</news>
