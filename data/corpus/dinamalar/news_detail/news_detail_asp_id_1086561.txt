<news>
<headline>காஷ்மீரும் கிறிஸ்தவமும்</headline>
<description>
நான் ஸ்ரீநகரில் இருந்தபோது ஞாயிற்றுக்கிழமையில் ஹோலி ஃபேமிலி தேவாலயத்துக்கு வந்திருந்தோரில் பெரும்பாலானோர் தென்னிந்தியர்களே. அவர்கள் அரசு வேலை அல்லது ராணுவச் சேவைக்காகக் காஷ்மீரில் தங்கி இருப்பவர்கள். பாரமுல்லாவின் கான்வெண்ட் தேவாலயத்திலும் இதே கதைதான். பாரமுல்லாவிலும் அதனைச் சுற்றியும் 1012 கிறிஸ்தவக் குடும்பங்கள் மட்டுமே உள்ளன. அவர்கள் பலரும் காஷ்மீர் பள்ளத்தாக்குக்கு வெளியிலிருந்து வந்தவர்கள். பல தலைமுறைக்கு முன்பே மதம் மாறியவர்கள் . சமீபத்தில் மதம் மாறியவர்கள் அதிகம் வெளியில் தெரியாமலேயே அடங்கி இருப்பார்கள்.மதமாற்றத்தில் ஈடுபடுவது சிக்கலானது. அதுவும் இஸ்லாமிய அடிப்படைவாதம் தலைதூக்க ஆரம்பித்திருக்கும் நிலையில் மேலும் சவாலானது. செயிண்ட் ஜோசப் கல்லூரியில் படிக்கும் இந்துக்கள், சீக்கியர்கள், இஸ்லாமியர்கள் ஆகியோர், 'வெளியேறும்போது கிறிஸ்தவர்களாகச் செல்வதில்லை. கிறிஸ்தவ மதத்தை அவர்கள்மீது திணிக்க நாங்கள் முயல்வதில்லை' என்று பாதிரியார் ஷாங்க்ஸ் குறிப்பிட்டிருக்கிறார். பல ஆண்டுகளுக்குப் பிறகு, பாதிரியார் ஷாங்க்ஸுக்குப் பிந்தைய தலைமுறையைச் சேர்ந்த அந்தக் கல்லூரியின் பொறுப்பில் இருக்கும் தென்னிந்தியப் பாதிரியார் ஒருவர், யாராவது ஒருவர் பைபிளின் புதிய ஏற்பாட்டைக் கேட்டாலும் தான் கொடுப்பதில்லை; மதமாற்றம் என்பதன் சாயம்கூடப் படுவதைத் தாங்கள் விரும்பவில்லை என்றார். 'அப்படி நாங்கள் செய்ய நேரிட்டால், அதுவே எங்களுக்கு இங்கே கடைசி தினமாக இருக்கும்.'கல்விப்பணி:</description>
</news>
