<news>
<headline>தீயில் தவறி விழுந்த சிறுமி பலி</headline>
<description>
எலச்சிபாளையம்: எலச்சிபாளையத்தில், தீ மூட்டப்பட்ட குப்பையில் தவறி விழுந்த சிறுமி உயிரிழந்தார். திருச்செங்கோடு தாலுகா, எலச்சிபாளையத்தை சேர்ந்த பாத்திர வியாபாரி முத்துராமன், 40. இவருக்கு தர்ஷினி, 8, என்ற மாற்றுத்திறனாளி மகள் உள்ளார். இவர் அங்குள்ள அரசு பள்ளியில், மூன்றாம் வகுப்பு படித்து வந்தார். கடந்த, மார்ச், 9ம் தேதியன்று, வீட்டின் முன்புறம் உள்ள குப்பைக்கு இவரது தாயார் தீ மூட்டினார். அப்போது, அருகில் இருந்த தர்ஷினி தன் மூன்று சக்கர வாகனத்தில் இருந்து தவறி தீயில் விழுந்ததில், அவரது உடலில் தீப்பற்றிக் கொண்டது. சேலம் அரசு மருத்துவமனையில் அனுமதிக்கப்பட்ட நிலையில், நேற்று முன்தினம் இரவு உயிரிழந்தார். எலச்சிபாளையம் போலீசார் விசாரிக்கின்றனர்.</description>
</news>
