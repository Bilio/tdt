<news>
<headline>அமர் ரமேஷின் பார்வையில் கற்கள் சொல்லும் கதைகள்...</headline>
<description>
அமர் ரமேஷின் பார்வையில் கற்கள் சொல்லும் கதைகள்...அமர் ரமேஷ்சென்னையில் என்ஜீரிங் படித்துவிட்டு அமெரிக்காவில் மேற்படிப்பிற்கு சென்றார், அங்கே படித்து முடித்த கையோடு வேலை கிடைக்கவே சராசரி பெற்றோர்கள் விரும்பும் சந்தோஷகுமரானாக வலம்வந்து கொண்டிருந்தார்.விடுமுறை தினங்களில் பொழுது போக்காக கேமிராவை கையில் எடுத்தவர் பின்னர் வேலைக்கு விடுமுறை போட்டுவிட்டு கேமிராவும் கையுமாக சுற்றி சுற்றி படமெடுக்க ஆரம்பித்தார்.புகைப்படத்தின் மீதான காதல் தீவிரமடைய ஒரு கட்டத்தில் அமெரிக்கா வேலையைவிட்டுவிட்டு சென்னை வந்து முழுநேர புகைப்படக்கலைஞராகிவிட்டார்.இன்று இருபது பேர்களுக்கு வேலைதரும் ஏ ஸ்டூடியோவின் நிர்வாக இயக்குனர் பிளஸ் குறிப்பிடத்தக்க திருமண புகைப்படக்கலைஞர்.ஒரு முறை காஞ்சிபுரம் சென்ற போது அங்குள்ள புகழ்பெற்ற கைலாச நாதர் கோவிலின் கற்சிற்பங்களின் அழகை, பிரம்மாண்டத்தை பார்த்து வியந்து ரசித்திருக்கிறார்.ஒவ்வொருவரும் கலை அழகை தேடி வௌிநாடுகளுக்கு பறக்கின்றனர் ஆனால் இதோ இருக்கின்ற கைலாசநாதர் கோவிலின் கலை அழகை காணதவறிவிடுகின்றனரே என்ற ஆதங்கத்துடன் பல முறை கோவிலுக்கு சென்று பலவித கோணங்களில் எடுத்த படங்களை தொகுத்து புகைப்பட கண்காட்சியாக சென்னை ஆர்ட் ஹவுசில் வைத்துள்ளார்.அவரே கண்காட்சியில் இருந்து படங்களின் பின்னனி அதன் முக்கியத்துவம் குறித்து வரக்கூடிய பார்வையாளர்களுக்கு விளக்குவது இன்னும் சிறப்பு.இது பற்றி இன்னும் விவரம் தெரிந்து கொள்ள அமர் ரமேஷ்க்கு போன் செய்து விசாரித்துக்கொள்ளவும் எண்:7299922881.-எல்.முருகராஜ்murugaraj@dinamalar.in</description>
</news>
