<news>
<headline>தொழில் கொள்கை எப்போது வெளியாகும்?</headline>
<description>
அரசின் தொலைநோக்கு கொள்கைகள் மற்றும் மக்களின் தொழில் புரியும் ஆவலான மனநிலை ஆகியவை, மாநிலத்தில் மிகப்பெரிய அளவில், குறு, சிறு மற்றும் நடுத்தர தொழில் நிறுவனங்கள் அமைவதற்கு, அடித்தளமாக அமைந்துள்ளன.ஏறத்தாழ, 67 ஆயிரம் கோடி ரூபாய்க்கும் அதிக மான முதலீடுகளைக் கொண்ட, பதிவு செய்யப்பட்ட, 11 லட்சம் குறு, சிறு மற்றும் நடுத்தர நிறுவனங்கள், வேறு எந்த மாநிலத்திலும் இல்லாத வகையில், அதிக பட்சமாக, 60 லட்சம் நபர்களுக்கு மேல், வேலை வாய்ப்பை வழங்கி, தமிழ்நாட்டை இந்தியாவின், குறு, சிறு மற்றும் நடுத்தர நிறுவனங்களில், முதன்மை மாநிலமாக விளங்கச் செய்துள்ளது.தமிழகத்தில், ஆசியாவின் குறு, சிறு மற்றும் நடுத்தர தொழில் நிறுவனங்களுக்கான, புதிய தொழிற் கொள்கை உருவாக்கப்படும். இந்தப் புதிய கொள்கை, தொலைநோக்கு பார்வை, 2023ன் குறிக்கோளை எளிதாக அடையவும் வழி வகுக்கும்.மேலும், குறு, சிறு மற்றும் நடுத்தர தொழில் நிறுவனங்கள், ஏற்கனவே உயர் வளர்ச்சி அடைந்துள்ள நிலையில், இத்துறையின் உலக அளவிலான போட்டித் திறனை அதிகரிக்கும் வகையில், துறை சார்ந்த, பன்னாட்டு அளவிலான ஆய்வு மேற்கொள்ளப்படும்.தமிழ்நாட்டில் உள்ள, குறு, சிறு மற்றும் நடுத்தர தொழில் நிறுவனங்களின், தற்போதைய போட்டித் திறனை மதிப்பிட்டு, உலக அளவில் செயல்பட்டு வரும், இத்தகைய தொழில் நிறுவனங்களின் போட்டி திறனுடன் ஒப்பிட்டு, சிறந்த நிலை அடைய இந்த ஆய்வு பயன்படும் என, முதல்வர் ஜெயலலிதா, சட்டசபையில், 110வது விதியின் கீழ் அறிவித்தார். - அறிவிப்போடு சரி.ஆனால், புதிய கொள்கைஇன்னமும் வெளியிடப்படவில்லை.</description>
</news>
