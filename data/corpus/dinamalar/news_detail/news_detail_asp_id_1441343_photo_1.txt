<news>
<headline>உபரி நீரைக் கடத்தும் கால்வாய் உபயோகமற்று போனது</headline>
<description>
லேசான மழைக்கே தாம்பரம் - முடிச்சூர் சாலையில் வெள்ளம்; தொடர் மழையால் முடிச்சூர் சாலையில் ஒரு வாரமாக போக்குவரத்து நிறுத்தம்; தாம்பரம் சி.டி.ஓ., காலனி வெள்ளத்தில் மூழ்கியது; பெருங்களத்தூர், பாரதிநகர் பகுதி குடியிருப்புகள் வெள்ளத்தில் சிக்கின - இவை எல்லாம் அனைத்து பத்திரிகைகளிலும், மழை பெய்ய துவங்கினாலே வழக்கமாக வரும் செய்திகள் தான். அந்த அளவிற்கு இந்த பகுதிகளில் வெள்ளம் ஏற்பட என்ன காரணம்; கடந்த காலங்களில் இப்படி எல்லாம் பாதிப்புகள் இருந்துள்ளனவா போன்ற விவரங்களை அறிய, நமது நிருபர் குழு, முடிச்சூர் சாலை, பெருங்களத்தூர் பகுதிகளில் கள ஆய்வு நடத்தியது.
இதில், பல்வேறு உண்மைகள் கண்டறியப்பட்டன.மேற்கு தாம்பரம், பழைய தாம்பரம், லட்சுமிபுரம், இரும்புலியூரின் ஒரு பகுதி, புது பெருங்களத்தூர், கண்ணன் அவென்யூ, சடகோபன் நகர், சக்தி நகர், முல்லை நகர், கிருஷ்ணாநகர், மல்லிகா நகர் உள்ளிட்ட 20க்கும் மேற்பட்ட நகர்களில், 20 ஆயிரத்திற்கும் மேற்பட்ட குடியிருப்புகள் உள்ளன.உபரி நீரைக் கடத்தும் கால்வாய்</description>
</news>
