<news>
<headline>கனவுகளைக் கைப்பற்றுவோம் - 19</headline>
<description>
அன்பு தோழமைகளே நலமா?மாற்றம் என்பது ஒரு வளர்ச்சி படியில் இருந்து மற்றொன்றிற்கு செல்லுதல் .ஒன்றிற்குப் பதிலாக மற்றொன்றை கொள்ளல். வாழ்தல் மாற்றங்களுக்குட்பட்டது. அவ்வாறு இன்று சுற்றுச் சூழலுக்கு மாசு ஏற்படுத்தும் பிளாஸ்டிக், பாலிதீன் பொருட்களுக்கு மாற்றாக, காகித, சனல் மற்றும் வாழை நாரினால் தயாரிக்கும் தொழில்கள் குறித்து காண உள்ளோம்..சுற்றுச்சூழல் விழிப்புணர்வு காரணமாக நிலம், நீர், காற்றுக்கு மாசு ஏற்படுத்தாத பொருட்களுக்கு மவுசு கூடி வருகிறது. சுற்றுச் சூழலுக்கு மாசு ஏற்படுத்தும் பிளாஸ்டிக், பாலிதீன் பொருட்களுக்கு மாற்றாக, காகித, சனல் மற்றும் வாழை நாரினால் ஆனப் பொருட்களைப் பயன்படுத்துவது அதிகரித்து வருகிறது. பேஷனாகவும் இருப்பதால், இவற்றை மக்கள் விரும்பி வாங்குகின்றனர். காகிதப் பைகள் : பிளாஸ்டிக் பைகளுக்கு தடை மற்றும் சுற்றுச் சூழல் அக்கறை ஆகிய காரணங்களால் பெரும்பாலான கடைகளில் காகித பைகளில் பொருள் வழங்குவது அதிகரித்துள்ளது. சந்தை வாய்ப்பு சமீப காலங்களாக அதிகரித்து வருகிறது. இதனால் பேப்பர் கவர் தயாரிக்கும் தொழிலுக்கு நல்ல கிராக்கி உள்ளது. இத்தொழிலை மேற்கொண்டால் அதிக லாபம் சம்பாதிக்கலாம். பேப்பர் கவர் தயாரிப்பு நிறுவனங்கள் குறைவாக உள்ளது. புதிய தொழில் முனைவோர் பேப்பர் கவர் உற்பத்தியை துவக்கி, தங்கள் பகுதியில் அறிமுகப்படுத்தினால் சுற்றுச்சூழலும் மேம்படும். படிப்படியாக இத்தொழிலை மேம்படுத்தி நல்ல லாபம் சம்பாதிக்க முடியும். பெண்களும் இத்தொழிலில் ஈடுபடலாம்.காகிதப் பைகள் தயாரிக்க குறைந்த முதலீடு போதும். நிறைந்த லாபம் பார்க்கலாம் ஜூட் எனப்படும் சனல் : அடுத்தபடியாக சுற்றுச்சூழல் ஆர்வலர்கள் பார்வை சனல் பொருட்கள் மீது திரும்பியுள்ளது. ஆரம்பத்தில் சணல் மூலம் கோணி பைகள் மட்டுமே தயாரிக்கப்பட்டு வந்தன . தற்பொழுது ஜூட் எனப்படும் சனலை கொண்டு புதுமையான பல பொருட்கள் தயாரிக்கின்றனர். . செல்போன் கவர், காலனிகள், வாட்டர் பாட்டில், பெல்ட், வண்ண நகைகள், வீட்டை அலங்கரிக்கும் பொருட்கள் , தலை விரிப்புகள், லேப்டாப் பேக், பைல் கைப் பைகள் இப்படி பல அவதாரம் எடுத்துள்ளது சனல். இப்பைகள் அதிக எடை தாங்கக்கூடியதாகவும் உள்ளது. சுற்றுச்சூழலுக்கு உகந்ததாகவும், கலை நயத்துடனும் இருப்பதால் பலர் விரும்பி வாங்கு கின்றனர். சுற்றுச்சூழலுக்கு கேடு விளைவிக்காத இந்த தயாரிப்புக்கு மாவட்ட நிர்வாகமும், மத்திய ஜவுளித் துறையும் உதவி புரிகின்றன.தேசிய சனல் ஆணையம் இத்தொழிலுக்கு இலவசப் பயிற்சி அளிப்பதுடன் மூலப்பொருள் அளிப்பதில் துவங்கி சந்தை வாய்ப்பையும் ஏற்றுமதி தொடர்புகளையும் ஏற்படுத்தி தருகிறது. இதனால் சனல் பொருள் தயாரிப்பில் பலரும் ஆர்வத்தோடு ஈடுபட்டு வருகின்றனர் கண்காட்சியில் இலவசமாக இடம் அளிக்கின்றனர். உற்பத்தி பாரம்பரியமிக்க சணல் பொருட்களுக்கு அதிக மவுசு உள்ளது. பெண்கள் வீட்டில் இருந்தபடி இந்த தொழிலை செய்யலாம். இதில் நல்ல வளர்ச்சி உள்ளது. சணல் பொருட்களுக்கான சந்தை விரிந்து கிடக்கிறது. விற்பது எளிது. லாபம் அதிகம். சணல் பொருட்கள் தயாரிக்க, தையல் தெரிந்தவர்கள் ஒரு வாரத்திலும், தையல் தெரியாதவர்கள் 15 நாளிலும் கற்று கொள்ளலாம்.சனல் பொருட்கள் தயாரிப்பில் ஈடுபட ரூ.1 லட்சம் முதலீடு இருந்தாலே போதும் 40% லாபம் கிடைக்கும் என்பதால் இதில் ஈடுபடும் அனைவருக்கும் நல்ல லாபம் கிடைக்கும் விதமாக அமைகிறது வாழை நார் : விவசாயத்தில் சின்ன சின்ன விசயங்களையும் காசாக்கும் வித்தையைத் தெரிஞ்சுக்கிட்டாதான்… நம்ம விவசாயி களும் பொருளாதார முன்னேற்றம் அடைய முடியும். அந்த வகையில நம்ம நாட்டுல பெரும்பாலான விவசாயிகள், சாகுபடி செய்யுற வாழையில இருந்து கூடுதல் வருமானம் பெற இந்த தொழில் கைக் கொடுக்கின்றது.'அந்த வகையில் வாழை நாரில் உருவாகும் ஹேண்ட்பேக், மிதியடி, தொப்பி, ஷாப்பிங் பேக், டிபன் கூடை, டீ பாய் மேட், ப்ளோர் மேட், அலங்கார மாலை உள்ளிட்ட பொருட்கள் பிரபலமாகி வருகின்றன. ஒரு வாரத்தில் கற்றுக் கொள்ளலாம். பிளாஸ்டிக் வயரால் பின்னப்படும் பைகள் எடை அதிகமாக இருக்கும். வளைந்து கொடுக்காது. வாழை நார் பைகள் எடை குறைவாக இருப்பதோடு துணியை போல் வளைந்தும் கொடுக்கும். அழுக்கானால் சோப்பு நீரில் ஊறவைத்து அலசினால் போதும். பளிச்சென்று புதுப்பொலிவு பெற்றுவிடும். வாழை நார் பைகள் நீண்ட காலம் உழைப்பவை. வண்ணமயமாக, ஸ்டைலாக உருவாக்கப்படும் வாழை நார் ஹேண்ட் பேக்குகளை பெண்கள் மற்றும் வெளிநாட்டினர் அதிகம் விரும்புகின்றனர். வெளிநாடுகளுக்கும் ஏற்றுமதியாவதால் கிராக்கி அதிகம் உள்ளது.ஹேண்ட் பேக் மட்டுமல்ல காய்கறி, பழங்கள் ஆகியவற்றை காற்றோட்டமாக வைக்கக்கூடிய பை உள்பட அனைத்து வகை பைகளையும் வாழை நாரில் தயாரிக்க முடியும். வாடிக்கையாளரின் தேவைக்கேற்ற டிசைனில் தயாரித்தால் தொழிலில் ஜொலிக்கலாம். சந்தைப்படுத்துதல் ; வீட்டில் வைத்தோ, கடை போட்டோ விற்கலாம். கல்லூரி, அலுவலகங்களில் லேப்டாப் பை, பைல் தயாரிக்க ஆர்டர் எடுக்கலாம். திருமண வீட்டில் விருந்தினர்களுக்கு வழங்கும் தாம்பூல பைக்கு ஆர்டர் வாங்கலாம். அரசு மற்றும் தனியார் கண்காட்சிகளில் விற்பதன் மூலம் பல்வேறு பொருட்களுக்கு புதிய வாடிக்கையாளர்கள் கிடைப்பார்கள். பேன்சி, ஜவுளி, டிபார்ட்மென்டல் கடைகள் மற்றும் பிரத்யேக ஹேண்ட் பேக் கடைகளுக்கு சப்ளை செய்யலாம்., பைகளில் நிறுவனங்களின் பெயர்களை அச்சடித்து கொடுத்தால் பைகளுக்கு மதிப்பு கூடும். அதுபோல நாம் உருவாக்கும் டிசைன்களுக்கு ஏற்ப அதிக விலையும் கிடைக்கும். மருந்து கடையில் சிறிய பேப்பர் கவர்கள் பயன்படுத்தப்படுகிறது. பேக்கரி, பேன்சி ஸ்டோர், டெக்ஸ்டைல், லாண்டரி, டெய்லரிங் ஆகியவற்றில் பெரிய பேப்பர் கவர்கள் பயன்படுத்தப்படு கின்றன. இதனால் விற்பனை வாய்ப்புக்கு பஞ்சமில்லை. கடைகளுக்கு நேரடியாகவோ, பேப்பர் கவர் மொத்த விற்பனை கடைகளுக்கோ வாடிக்கையாக சப்ளை செய்யலாம். பிளாஸ்டிக் பைல்களுக்கு பதில் காகித சனல், வாழைநார் பைல்கள் தயாரித்து விற்பனை செய்யலாம்..கல்யாண சீசன்களில் தாம்பூல பைகள் ஆர்டர் எடுத்து , பொண்ணு , மாப்பிள்ளை பெயர் அச்சிட்டு கொடுக்கலாம் . நாம் மேற்கொள்ளும் தொழில்களில் உள்ள படைப்பாளிகளைப் பாருங்கள் , அவர்கள் உங்களை விட அறிவுடையவர்களா? சிறப்புடையவர்களா? அநேகமாய் எல்லாப் பகுதிகளிலுமே அவர்கள் தேர்ந்தவர்கள் என்று சொல்ல முடியாது ..அவர்களை விட நீங்கள் ஒளிவிடக் கூடிய பகுதிகளைக் கண்டறியுங்கள் ..அது உங்களால் முடியுமென்று கனவு காணுங்கள் ..முடியும்..</description>
</news>
