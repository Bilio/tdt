<news>
<headline>மடிக்கணினிக்கு வயது 35!</headline>
<description>
இன்றுஎங்கும் நிறைந்திருக்கும் மடிக்கணினி அறிமுகப்படுத்தப் பட்டது 1981 ஏப்ரல் 3ல். அப்போது தான் ஆஸ்போர்ன் 1 என்ற மடிக் கணினி வர்த்தக ரீதியில் வெளியிடப்பட்டு வெற்றியும் கண்டது. அதன் பிறகு ஆப்பிள், ஐ.பி.எம்., டெல் போன்றவை பலவித மடிக்கணினிகளை அறிமுகப்படுத்தின. பத்து கிலோ எடையும், மிகச் சிறிய திரையும் கொண்ட ஆஸ்போர்ன் மடிக்கணினிகளை எல்லோரும் அப்போது ஆச்சரியமாக பார்த்ததுடன், வாங்குவதற்கும் முண்டியடித்தனர். இத்தனைக்கும் அதன் மின் கலன் திறன் சில மணி நேரம் கூட தாங்காது! 'பத்தே கிலோ எடை உள்ள இந்த போர்ட்டபிள் கணினியை எங்கும் எடுத்துச் செல்லலாம்' என்று சொல்லியே விற்றிருக்கிறார்கள்! ஆனால், ஆப்பிள் நிறுவனத்தின் ஸ்டீவ் ஜாப்ஸ், இதைவிட சிறப்பாக, எடைகுறைவாக, வேகமாக இயங்கும் மடிக்கணினியை உருவாக்க முடியும் என்று சவால் விட்டார். நாளடைவில் ஆப்பிள் தன் மடிக் கணினிகளை 'நோட்புக்' என்றே அழைக்க ஆரம்பித்தது. இப்போது, மேசை மேல் கணினிகள் மெல்ல மறைந்து வர, மடிக் கணினிகள் அதன் இடத்தை பிடித்துக்கொண்டு உள்ளது. இருந்தாலும், லேப் டாப்புகளுக்கும் ஆபத்து வந்து விட்டது. இப்போது மிகவும் சக்தி வாய்ந்த டேப்லட் எனப்படும் பலகைக் கணினிகள் பரவலாக வந்துவிட்டன! பலகைக் கணினி வகையை ஐபேட் வடிவில் பிரபலப்படுத்தியவரும் அதே ஆப்பிளின் ஸ்டீவ் ஜாப்ஸ்தான் என்பது குறிப்பிடத்தக்கது.</description>
</news>
