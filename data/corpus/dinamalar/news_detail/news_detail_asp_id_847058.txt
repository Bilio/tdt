<news>
<headline>ஜனநாயகமும் வளர்ச்சியும்</headline>
<description>
வளர்ந்து வரும் நாடுகளின் மத்தியில் கூட இந்தியா ஒரு அதிதீவிர ஏழை நாடாகவே உள்ளது. தனிநபர் வருமானத் தரப்பட்டியலில் உலகின் 137வது இடத்தில் உள்ளது. இந்தியாவின் வருடாந்திர தனிநபர் வருமானம் சுமார் 1200 அமெரிக்க டாலர்கள் (ரூ.60,000) மட்டுமே. இதை, 95வது இடத்தில் உள்ள சீனாவின் 4300 டாலர்கள் (ரூ.2,15,000) வருடாந்திர தனிநபர் வருமானத்துடன் ஒப்பிட்டுப் பாருங்கள். ஆனால் 1978ம் ஆண்டுவாக்கில், சீனா தன் பொருளாதாரத்தைத் தாராளமயமாக்க ஆரம்பித்த காலத்தில் இந்தியா சீனாவை விட பணக்கார நாடாக இருந்தது.
உலகின் மிகப்பெரிய ஜனநாயக நாடு இந்தியா என்று தொடர்ந்து நினைவூட்டப்படுகிறது. அது ஒன்றுதான் இந்தியா கோரும் பெரிய சாதனையாகத் தெரிகிறது. ஜனநாயகம் என்ற சின்னம், இந்தியா முன்னேறத் தவறியதற்கு எதிராகச் சொல்லப்படும் அனைத்து விமரிசனங்களையும் திசைதிருப்புவதற்கான கேடயமாகப் பயன்படுத்தப்படுவதுதான் இதிலுள்ள முரண்பாடு.
ஜனநாயகத்தின் நிலை: ஜனநாயகம் முன்னேற்றத்துக்குத் துணைபோக் கூடியதா அல்லது இடையூறானதா? என்ற கேள்வி முக்கியமானது. பொருளாதார வளர்ச்சி மற்றும் முன்னேற்றம் ஜனநாயகத்தை மட்டுமே சார்ந்தல்ல. (ஜனநாயகம் இல்லாமல் முன்னேற்றத்தையும், முன்னேற்றம் இல்லாமல் ஜனநாயகத்தையும்) அதேசமய, ஒன்று இல்லாமல் மற்றொன்றைக் கொண்டிருப்பது சாத்தியமானது. அதற்கான உதாரணங்கள் உலகம் முழுக்க உள்ளன. ஆனால், முழுமையான சுதந்தரம் இல்லாத நிலை பொருளாதார ரீதியான வளர்ச்சி மற்றும் முன்னேற்றம் ஆகியன தோல்வியடைவதை உறுதி செய்கிறது. இதற்கும் அனுபவரீதியான உதாரணங்கள் நிறைய உள்ளன.</description>
</news>
