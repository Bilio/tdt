<news>
<headline>ஜெ.,வை கண்டித்து  ஆர்ப்பாட்டம்: 7 பேர் கைது</headline>
<description>
சென்னை:ஜெயலலிதாவை கண்டித்து, அ.தி.மு.க., அலுவலகம் முன் கறுப்பு கொடி ஆர்ப்பாட்டம் நடத்த வந்த, மூன்று பெண்கள் உட்பட  ஏழு பேரை, போலீசார் கைது செய்தனர்.மது விலக்கை அறிவிக்காத, ஜெயலலிதாவை கண்டித்தும், தேர்தல் அறிக்கையில், மதுவிலக்கை அறிவிக்க வலியுறுத்தியும், கண்ணில் கறுப்பு துணி கட்டிக் கொண்டு, அ.தி.மு.க., தலைமை அலுவலகம் முன், ஆர்ப்பாட்டம் நடத்தப் போவதாக, சட்டப் பஞ்சாயத்து இயக்கம் உள்ளிட்ட பல்வேறு அமைப்புகளை சேர்ந்த, சமூக ஆர்வலர்கள் அறிவித்தனர்.அதன்படி நேற்று மதியம், 12:00 மணிக்கு, மூன்று பெண்கள் உட்பட ஏழு பேர், கண்களில் கறுப்பு துணி கட்டிக் கொண்டு, ஆர்ப்பாட்டம் நடத்த, அ.தி.மு.க., அலுவலகம் நோக்கி வந்தனர். ராயப்பேட்டை, அஜந்தா சந்திப்பு அருகே, அவர்களை போலீசார் மடக்கி பிடித்து, கைது செய்தனர்.</description>
</news>
