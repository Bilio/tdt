<news>
<headline>'சுழற்சி முறையில் 2016 நமக்கு தான்': கணக்கு போட்டு ஸ்டாலின் பேச்சு</headline>
<description>
சேலம்: ''சுழற்சி முறையில் பார்த்தால், வரும், 2016ல், தி.மு.க., தான் தமிழகத்தில் ஆட்சியை பிடிக்கும்,'' என, கணக்கு போட்டு, சேலம் கூட்டத்தில் ஸ்டாலின் பேசினார். சேலம், குரங்குசாவடி, சுப்ரமணிய கவுண்டர் திருமண மண்டபத்தில், ம.தி.மு.க., முன்னாள் சேலம் மாவட்ட செயலாளர் தாமரைக்கண்ணன் தலைமையிலான கட்சியினர், ம.தி.மு.க.,வில் இருந்து விலகி, தி.மு.க.,வில் இணையும் விழா நடந்தது. அப்போது, தி.மு.க., பொருளாளர் ஸ்டாலின் பேசியதாவது:ம.தி.மு.க.,வில் இருந்த நண்பர்கள் சிலர், தங்களது, 22 ஆண்டு கால அரசியல் வாழ்க்கையை தொலைத்து விட்டதாக வருத்தப்பட்டு பேசினர். நீங்கள், மீண்டும் தாய் கழகத்துக்கு வந்துள்ளீர். இங்கு உரிய மரியாதை, அங்கீகாரம் கிடைக்கும். பலர் கட்சியை துவங்குவதற்கு முன்பாக, ஆட்சியை பற்றி கனவு காண்பார்கள். அதைப்போன்று கனவு கண்ட பலர், இன்று அகதிகளாகவும், அனாதைகளாகவும் அலைந்து கொண்டிருக்கின்றனர். ஆனால், தி.முக., ஒரு போதும் அதைப்போன்று நினைக்காது. மக்கள் பணியாற்ற வேண்டும் என்பதே, அதன் நோக்கமாகும். கடந்த, 1991ல் தி.மு.க., தோல்வியை சந்தித்தது. அதன் பின், 96ல் வெற்றி, 2001ல் தோல்வி, 2006ல் வெற்றி, 2011ல் மீண்டும் தோல்வியை சந்தித்தது. சுழற்சி அடிப்படையில் பார்க்கும் போது, 2016, சட்டசபை தேர்தலில் நமக்குத்தான் வெற்றி. தற்போது, நமக்கு நாமே பயணத்தில், பாதி கிணற்றை தாண்டிவிட்டேன். உங்கள் சக்தியில், மீதமுள்ள கிணற்றையும் தாண்டி விடுவேன்.இவ்வாறு, அவர் பேசினார். அ.தி.மு.க., எரிச்சல்:</description>
</news>
