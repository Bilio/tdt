<news>
<headline>சீனாபாய் 'பொடி' ஊத்தப்பம்</headline>
<description>
'ஹரே சைத்தான் கி பச்சா; கொஞ்சம் வழி விட்டு நில்லு' சவுகார்பேட்டையில, ஆட்டோவுல இருந்து இறங்கினதும், முதுக்கு பின்னால ஒரு குரல். 'இந்தப்பா சேட்டு திட்ட ஆரம்பிச்சுட்டான். நீ சிக்கிரம் கிளம்பு' மீட்டருக்கு மேல பணம் கொடுத்து, ஆட்டோவை அனுப்பி வைச்சுட்டு, நான் நடக்க ஆரம்பிச்சேன்.கூட்டத்துல பார்த்த 100 முகங்கள்ல, ஏழோ எட்டோ மட்டும் தான், தமிழ் மாதிரி தெரிஞ்சுது. 'இங்க, 'சீனா பாய்' டிபன் கடை எங்கே இருக்கு' ரோட்டோரமா நின்னு, வாய்க்குள்ளே இட்லிகளை திணிச்சுட்டு இருந்தவர் கிட்டே கேட்டேன். அவர், என்ன கடுப்புல இருந்தாரோ... என் மேல கோப பார்வையை வீசிட்டு, மறுபடியும், விழுஙக ஆரமப்ிச்சுட்டார். 'அடப்போய்யா'ன்னு பக்கத்துல இருந்தவர் கிட்டே பவ்யமா கேட்டேன். சட்னி ஒழுகுற வாயால 'மேல பாருய்யா'ன்னு கடையோட பெயர் பலகையை காட்டினார். 'அட சீனாபாய் டிபன் கடை'கடையை மொய்ச்சுட்டிருந்த கூட்டத்தை தொப்பையால விலக்கி, ஒரு பிளேட் பொடி ஊத்தப்பத்தை வாங்கினேன். அப்புறம் என்ன சுடச்சுட இருந்த ஊத்தப்பம் மேல, சட்னிகளை ஊத்தி, அதை வயித்துக்குள்ளே 'இறக்குமதி' பண்ண ஆரம்பிச்சிட்டேன்.'பொடி' ஊத்தப்பம்: 12 மணி நேரத்துக்கு முன்னாடி அரைச்சு, புளிக்க வைச்ச மாவை, தோலைக்கல்லுல ஊத்தி, அதுமேல வெங்காயம், கொத்தமல்லி, பச்சை மிளகாய் எல்லாம் போட்டு, எண்ணெய் ஊத்தி, 'இட்லி பொடி' தூவணும். நல்லா வெந்ததுக்கு அப்புறம், மறுபக்கமும் நல்லா வேக வைச்சு, எடுத்தா, 'பொடி ஊத்தப்பம்' தயார்.ருசியின் ரகசியம்: பிரத்யேகமா நாங்க தயார் பண்ற பொடியும், வெங்காயம் வேகுற பதமும் தான் இந்த ருசிக்கு காரணம். அதோட தொட்டுக்க நாங்க தர்ற புதினா, கொத்தமல்லி சட்னிகளும், ஊத்தப்பத்தோட ருசியை இரட்டிப்பாக்குது - மாஸ்டர் ரகுபதி.என்ன விலை?: மூக்கைத் துளைக்கும் வாசத்துடன் ஒரு செட் ஊத்தப்பம் 40 ரூபாய்.சோத்து மூட்டை: ஊறுகாய்க்கு பதிலா, மிளகாய்த் தூளை தொட்டு சாப்பிடுற பரம்பரைடா, அதான் கொஞ்சம் காரம் தூக்கலா இருக்கட்டுமேன்னு பொடியை அதிகமா தூவச் சொன்னேன். வாவ்... என்னா டேஸ்ட் தெரியுமா.. பொடியோட காரமும் மொறு மொறுன்னு இருந்த ஊத்தப்பத்தோட ஓரமும், வாய்ல பட்டது தான் தெரியம். அதுக்கடுத்து உள்ளே போன ஊத்தப்பங்களோட எண்ணிக்கைக்கு அளவே இல்லை. பொடி இட்லி கூட இங்கே பிரபலமாம். அதான் அதுலயும் 2 பிளேட் வாங்கி உள்ளே தள்ளிட்டேன். ம்ஹும்... இதுக்கு மேல் எங்கே நடக்கிறது! யப்பா... யேய்... ஆட்டோ...இடம்: சவுகார்ப்பேட்டை, சென்னைபோன்: 94444 79797நேரம்: மாலை 6.00 - இரவு 11.00 மணி</description>
</news>
