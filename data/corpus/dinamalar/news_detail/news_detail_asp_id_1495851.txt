<news>
<headline>கேட்டது விருதுநகர்; கிடைத்ததோ ஆவடி!</headline>
<description>
விருதுநகர்: விருதுநகர் தொகுதியில், 2011 தேர்தலில், தே.மு.தி.க., சார்பில் போட்டியிட்டு, வெற்றி பெற்றவர், 'மாபா' பாண்டியராஜன். இவர், அ.தி.மு.க.,வில் சேர்ந்து, மறுபடியும் இந்த தொகுதியில், 'சீட்' பெற விரும்பினார். தொகுதியில், பல்வேறு திட்டங்களை செயல்படுத்தி வந்தார்.       பல ஆண்டு கோரிக்கையான, ராமமூர்த்தி ரயில்வே பாலம் கட்ட, மதுரை உயர் நீதிமன்ற கிளையில் வழக்கு தொடர்ந்து, வெற்றி பெற்றார். பால பணிகள் நடந்து வருகின்றன. மேலும், கவுசிகா ஆற்றில், கருவேல மரங்களை அகற்ற, 3 கோடி ரூபாய் ஒதுக்கினார்; பணி நடக்கிறது.    இதனால் விருதுநகரில், 'சீட்' கிடைக்கும் என எதிர்பார்த்தார். அது, கிடைக்காத பட்சத்தில், சிவகாசி தொகுதியில் நிற்கவும் முடிவு செய்திருந்தார். ஆனால், அவர் எதிர்பார்க்காத, ஆவடி தொகுதியை அ.தி.மு.க., ஒதுக்கியது.       தே.மு.தி.க.,வில் இருந்து வந்த எம்.எல்.ஏ.,க்களில், பாண்டியராஜனுக்கு மட்டுமே சீட் கிடைத்துள்ளது. இதனால், அவரது ஆதரவாளர்கள் மகிழ்ச்சி அடைந்துள்ளனர்.</description>
</news>
