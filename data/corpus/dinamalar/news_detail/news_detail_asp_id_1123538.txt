<news>
<headline>மாமியார் வேண்டாம் என்பது விவாகரத்துக்கான காரணம் கிடையாது</headline>
<description>
.விவாகரத்து செய்ய என்ன காரணங்கள் என சட்டத்தில் சில சொல்லப்பட்டிருக்கிறது. கணவன்/மனைவி வன்கொடுமை செய்வது, கள்ளத்தொடர்பு… இப்படியான சில காரணங்களை சட்டம் அடுக்குகிறது. (இந்திய மணமுறிவுச் சட்டத்தின் பிரிவு 10, ஒரு பத்து காரணங்களை அடுக்குகிறது.)** அத்தோடு,இரு மனம் ஒப்பிய விவாகரத்துக்கும் சொல்கிறது.பெண் கணவனை மட்டுமே விவாகரத்து செய்ய முடியும். கணவனின் குடும்பத்தாருடன் பிரச்சினை என்றால், அந்த பிரச்சினையைக் கணவன் கண்டு கொள்ளாதிருந்தால், அவளுக்குத் தர வேண்டிய மரியாதை, ஆதார பொருட்கள் இவற்றை அந்த குடும்பத்தாரின் தூண்டுதலில் அவன் தராமல் இருந்தால், அதன் காரணமாக, குடும்ப வன்முறைச் சட்டத்தின் கீழ் அவள் முதல் எதிராக கணவனையும் அதன் பின் தான் அவனது குடும்பத்தாரையும் குற்றஞ்சாட்ட முடியும்.கணவனை மட்டுமே விவாகரத்து செய்ய இயலும். அல்லவா?மத்தியப் பிரதேச உயர் நீதி மன்ற வழக்கொன்றில், பெண் ஒருத்தி, தன்னால் தனது கணவனின் சகோதரி, மாமியார், இவர்களுடன் இணைந்து வாழ இயலாது என்றும், அதனால் தான் தனியாக வாழ விரும்புவதாகவும், இதனால் தனக்கு விவாகரத்து வழங்குமாறும் கோரி இருந்தார். (Arun Chettri Vs Smt.Madhu Chettri - First Appeal No. 196 of 2006.) இதை மேல்முறையீட்டு நிலையில் ஆய்ந்த மத்தியப் பிரதேச உயர் நீதிமன்றம், கணவனின் சகோதரி மற்றும் தாயாருடன் வாழ்வதை 'கொடுமை' எனக் கொள்ள இயலாது என்றும் இது திருமண வாழ்வின் சாதாரண பிரச்சினை என்றும் பொருள் விளக்கமளித்தது.இதை ஒரு சமூகப்பிரச்சினையாக அலசிப்பார்ப்போம்…இந்தியாவைப் பொறுத்தவரையில் பொதுவாக திருமணம் ஆனதும் புதுமணத் தம்பதியோடு  அந்த ஆணின் பெற்றோரும் உடன் இருப்பர்.  இதையே இன்று கூட்டுக் குடும்பம் என்கிறோம். ஏனெனில், எப்படி பெண் ஒருத்தி பெற்ற பிள்ளைகளை வளர்க்கும் கடமையிலிருந்து தப்ப இயலாதோ அதே போல ஒரு ஆண் மகன் தன் பெற்றோரை வைத்துக் காப்பாற்றும் கடமையிலிருந்து தப்ப இயலாது. கூடாது.அதாவது,  பெண்ணானவள் அடுத்த தலைமுறைக்கு பொறுப்பேற்கிறாள். காரணம் அவளிடம் மட்டுமே கர்ப்பப்பை இருப்பதால் பிள்ளை பெறும் கடமை அவள் மட்டும்தான் செய்யவியலும். அதனால் முந்தைய தலைமுறையைக் காக்கும் பொறுப்பு ஆணுக்கு என்றாகிறது. இது சமூகத்தின் மிகச் சரியான ஏற்பாடுதானே?நல்லது.பெண் குழந்தையைப் பெற்றெடுத்தாலும், அந்த குழந்தைக்கு ஆணும் பொறுப்பேற்று, அதன் வளர்ப்பில் உதவுகிறான் பணச்செலவும், பாசமும், நேரமும் செலவு செய்கிறான். காரணம் அது அவன் குழந்தையும்தான் அல்லவா? ஆமாம். அது அவன் குழந்தையும்தான் அதனாலேயே அவன் குழந்தை மீது பாசமும், செலவும் பொறுப்பும் கொள்கிறான். அவளது கடமையில் அவனும் பங்கு கொள்கிறான்.அதே போல, முந்தைய தலைமுறையைப் பாதுகாக்க வேண்டிய அவனது கடமையில் இருந்து அவனும் தப்ப இயலாது. அதற்கு அவளும் உதவுவதுதானே நியாயம்? இந்நிலையில் அவள் ஏன் மறுக்கிறாள்? ஏன் உதவுவதை கொடுமையாக நினைக்கிறாள்.?ஏனென்றால்… அவன் பொறுப்பேற்கும் எதிர்காலத் தலைமுறை அவனுடையதும் கூட. ஆனால், அவள் பொறுப்பேற்கச் சொல்லும் முந்தைய தலைமுறை அவளுடையது அல்லவே அல்ல. அல்லவா? ஆமாம். சுடும் இந்த நிலை உண்மையே தான். சரி. இதற்கு என்னதான் செய்வதாம்? பெற்றோரை அனாதைகளாக்குவதா? இல்லை. ஒரு போதும் கூடாத செயல் அது.அவர்கள் இருவரின் எதிர்கால சந்ததியை உருவாக்கி வளர்த்தெடுக்கும் பொறுப்பினை இருவருமே ஏற்க வேண்டும் என்பதைப் போல,அவர்கள் இருவரின் முந்தைய தலைமுறையை காப்பாற்ற வேண்டிய பொறுப்பினை இருவருமே ஏற்க வேண்டும். அதாவது அவளின் பெற்றோரும் அவனது பாதுகாப்பைப் பெறும் உரிமை பெற்றவராகிறார்கள்.எப்போது அவளுடைய உரிமை அவளுக்குக் கிடைக்கிறதோ அப்போதுதான் அவளும், அவனது கடமைகளுக்கு உதவ இயலும். அல்லவா?ஆக, மேற்கண்ட வழக்கின் தீர்ப்பு மிகச் சரியானதே. ஆனால் அதன் பிறகான தீர்வை சமூகம்தான் தேடிக்கண்டடைய வேண்டும். அதற்கு முதலில் சமூகச் சிந்தனை மாற வேண்டும்.அதே போலவே, இந்தியத் திருமணங்களில் ஒரு பெண் திருமணமானது கணவன் வீடு செல்கிறாள் என்றும், அதன் பின் அவளது கணவன் குடும்பமே அவளது குடும்பம் என்றுமே பேசி வருகிறோம்.அல்லது இந்தியத் திருமணங்கள் என்பது இரண்டு நபர்களின் இணைவு அல்ல இரண்டு குடும்பங்களின் இணைவு என அதிகப்படுத்திப் பார்க்கிறோம். இரண்டுமே தவறான பார்வை.உண்மை அது அல்ல. ஒரு குடும்பத்தின் ஒரு ஆணுக்கும், இன்னொரு குடும்பத்தின் ஒரு பெண்ணுக்கும் இணைவை ஏற்படுத்தி புதியதான ஒரு குடும்பத்தை உருவாக்குகிறோம். அந்த குடும்பத்தில் அவர்களிருவரின் கடமை என்பது, தன் புதுகுடும்பத்தை விருத்தி செய்தபடியே, மற்ற கடமைகளையும் செய்வதே.அந்த ஆண்/பெண் குடும்பத்தில் மற்ற எல்லாருமே இரண்டாம் வட்டத்தில் இருப்பவர்களே. ஆனால் எப்போது பெண், அவனின் குடும்பத்தில் நுழைவதாகப் பேசுகிறோமோ அப்போதே அவளின் உரிமை அடிபட்டே போகிறது. அந்த வாசகம் ஒன்றே போதும்.எவர் குடும்பத்திலும் எவரும் நுழைவதில்லை. (**DISSOLUTION OF MARRIAGE, இந்திய திருமண முறிவுச் சட்டத்தின் படி)SECTION 10"10. Grounds for dissolution of marriage.‐(1) Any marriage solemnized, whetherbefore or after the commencement of the Indian Divorce (Amendment) Act, 2001,may, on a petition presented to the District Court either by the husband or thewife, be dissolve on the ground that since the solemnization of the marriage, therespondent ‐(i) has committed adultery; or(ii) has ceased to be Christian by conversion to another religion; or(iii) has been incurably of unsound mind for a continuous period of not less thantwo years immediately preceding the presentation of the petition; or(iv) has, for a period of not less than two years immediately preceding thepresentation of the petition, been suffering from a virulent and incurable form ofleprosy; or(v) has, for a period of not less than two years immediately preceding thepresentation of the petition, been suffering from venereal disease in acommunicable form; or(vi) has not been heard of as being alive for a period of seven years or more bythose persons who would naturally have heard of the respondent if therespondent had been alive; or(vii) has wilfully refused to consummate the marriage and the marriage has nottherefore been consummated; or(viii) has failed to comply with a decree for restitution of conjugal rights for aperiod of two years or upwards after the passing of the decree against therespondent; or(ix) has deserted the petitioner for at least two years immediately preceding thepresentation of the petition; or(x) has treated the petitioner with such cruelty as to cause a reasonableapprehension in the mind of the petitioner that it would be harmful or injuriousfor the petitioner to live with the respondent.(2) A wife may also present a petition for the dissolution of her marriage on theground that the husband has, since the solemnization of the marriage, been guilty of rape, sodomy or bestiality.”)        -ஹன்ஸா</description>
</news>
