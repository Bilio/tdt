<news>
<headline>'கிருஷ்ணவிலாசம்' கூட்டாஞ்சோறு</headline>
<description>
'வாவ்... என்னா ருசி' - விரல்களில் ஒட்டியிருந்த 'கூட்டாஞ்சோறு' பருக்கைகளை, நாவால் வழித்தெடுத்தபடி, 'மிஸ்டர் சோத்து மூட்டை' ஜொள்ளிய தருணத்தில், 'வாட்ஸ் அப்' மூலம், தன் நண்பனிடம் நலம் விசாரித்துக் கொண்டிருந்தான். 'லிட்டில்' சோத்து மூட்டை.'ஏன்ப்பா... இந்த கிருஷ்ணவிலாசத்துல கூட்டாஞ்சோறு கிடைக்கும்னு உனக்கு எப்படி தெரியும்?'அதுதான்டா மகனே, உங்கபேனோட திறமை! நீ ஆச்சரியப்படுகிற மாதிரி இன்னொரு விஷயம் சொல்லவா. நவராத்திரி தொடங்குற இன்னியில இருந்து, 10 நாட்களும், இங்கே விதவிதமான உணவுகள் கிடைக்கும். ஒவ்வொரு நாளும் ஒவ்வொரு மாநிலத்தோட பிரசித்தி பெற்ற உணவுகள்னு, இங்கே விருந்து படைக்கப் போறாங்க. அதுல ஒண்ணுதான். இந்த கூட்டாஞ்சோறு. என்னடா இது... கோழிக் குஞ்சு மதிரி கொத்தி கொத்தி சாப்பிட்டுட்டு இருக்கறே. அப்பா மாதிரி சும்மா வீசி விளாச வேண்டாமா; அப்பாகிட்ட இருந்து எப்படி சாப்பிடணும்னு கத்துக்கோடா சொல்லியபடியே, பெரிய உருண்டையாய் கூட்டாஞ்சோற்றை மாற்றி, வாய்க்குள் வீசத் துவங்கினார் சோத்து மூட்டை.ருசியின் கிறக்கத்தில் அவர் இமைகளை மூடிய அந்த நொடியில்... அவர் முக்தில் அடை மழை!யோவ் என்னய்யா இன்னும் தூக்கம்; சீக்கிரம் எழுந்திரிச்சு போய், பால் பாக்கெட் வாங்கிட்டு வா மனைவி சொல்லிச் செல்ல, முகம் கழுவி, நாட்காட்டியின் காகிதத்தை கிழித்த சோத்துமூட்டை ம்ஹூம்... நவராத்திரி துவங்குற 13ம் தேதிக்கு. இன்னும் 6 நாள் இருக்குது ஏக்கப் பெருமூச்சு விட்டார்.கூட்டாஞ்சோறு: ஊற வைத்து வேக வைத்த துவரம் பருப்பு, பாசிப் பருப்பு மற்றும் பச்சரிசியோடு, வேக வைத்த காய்கறிகளை சேர்த்து, மஞ்சள் தூள், மிளகாய் தூள் மற்றும் உப்பு சேர்த்து கிளறவும். இவற்றோடு நெய்யில் வதக்கிய கடுகு, குண்டு வத்தல், சீரகம் இவற்றை கலந்தால், கூட்டாஞ்சோறு ருசிக்கத் தயாராகி விடும்.ருசியின் ரகசியம்: தேர்ந்தெடுத்து பயன்படுத்தப்படும் காய்கறிகளும், சமையல் பொருட்களின் தரமும், அவற்றின் மிகச்சரியான அளவுகளும் மட்டுமே. எங்கள் ருசிக்கான மூலக்காரணம் - சமையற்கலைஞர் சாமிக்கண்ணன்.என்ன விலை?: 'கமகம' வாசனையுடன் ஒரே ப்ளேட் கூட்டாஞ்சோறு. 134 ரூபாய்.சோத்து மூட்டை: கனவுல தான் சாப்பிட்டேன்னாலும் என்ன ருசியா இருந்தது தெரியுமா? 'மெது மெது'ன்னு பஞ்சு மாதிரி வெந்திருந்த காய்கறிகளும், பத்மா இந்த சோறும், என் பால்ய கால கூட்டாஞ்சோத்தை என் ஞாபகத்துக்கு கொண்டு வந்திருச்சு! விரல்கள்ல ஒட்டியிருந்த சாதத்தை எல்லாம் வழிச்சு முடிச்சு. தட்டை காலி பண்ணும் போது, இன்னொரு ரவுண்டு சாப்பிட்டா என்னன்னு தோணுச்சுன்னா பார்த்துக்கோங்களேன். ஆனா ஒண்ணு, என் மகன் என் அளவுக்கு இல்லை முருங்கைக்காயை எடுத்தோமா. கரும்புல சாறு எடுக்கிற மாதிரி உறிஞ்சு முடிச்சோமான்னு இல்லாம. பட்டும் படாமலும் தின்னுட்டிருந்தான்.இடம்: கிருஷ்ணவிலாசம், 'நவராத்திரி' விருந்து: நுங்கம்பாக்கம், சென்னை.போன்: 044 - 2821 5568நேரம்: இரவு 7.00 - 11.30 மணி</description>
</news>
