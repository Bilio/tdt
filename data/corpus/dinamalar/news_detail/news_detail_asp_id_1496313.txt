<news>
<headline>லாலாபேட்டை பகுதியில் ரதி மன்மதன் திருமணம்</headline>
<description>
லாலாபேட்டை: கிருஷ்ணராயபுரம் பஞ்சாயத்து யூனியனுக்கு உட்பட்ட லாலாபேட்டையில் ரதி, மன்மதன் திருமண வைபவம் கோலாகலமாக நடந்தது. கொடிக்கால் தெரு காமன் கோவில் திருவிழா கடந்த மாதம் துவங்கியது. நாள்தோறும் மண்டல அபிஷேகம் நடந்தது. ஊர்மக்கள் செல்வ செழிப்போடு இருக்கவும், வறண்டு கிடக்கும் பகுதிகளில் மழைபெய்ய வேண்டி ரதி, மன்மதன் திருமண நிகழ்ச்சி நடந்தது. இவ்விழாவில் நடன கலைஞர்கள் ரதி, மன்மதன் வேடமணிந்து பார்வையாளர்களை பரவசப்படுத்தினர். விழாவில், பல்வேறு கிராமமக்கள் மற்றும் பக்தர்கள் பங்கேற்றனர்.</description>
</news>
