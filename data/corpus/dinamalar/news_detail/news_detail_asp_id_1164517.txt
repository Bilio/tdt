<news>
<headline>மங்கை சூதகமானால் கங்கையில் மூழ்கலாம்.,கங்கையே சூதகமானால் எங்கே போவது ?  ஜெட்லி- ஜெ., சந்திப்பு; கருணாநிதி வேதனை</headline>
<description>
சென்னை: ஊழல் வழக்கில் சிறை தண்டனை பெற்ற ஜெ., மத்திய நிதி அமைச்சர் அருண்ஜெட்லி  சந்தித்ததன் மர்மம் என்ன ? அவர் பிரதமரின் ஒப்புதலோடு ஜெ,.வை சந்தித்ததாக ஏடுகளில் செய்தி வெளியாகியுள்ளது. இதனால் பிரதமரும் இதில் உடந்தையாக இருந்தாரோ என்ற சந்தேகம் தமக்கு எழுவதாக தி.மு.க.,தலைவர் கருணாநிதி கண்டனம் தெரிவித்துள்ளார்.இது குறித்து அவர் வெளியிட்டுள்ள அறிக்கையி்ல் கூறியிருப்பதாவது ;  சிறைத்தண்டனை பெற்ற குற்றவாளி ஜெ., வீட்டிற்கே சென்று சந்திப்பது முறைதானா ? இது மரியாதை நிமித்தமான சந்திப்பு என ஜெட்லி விளக்கமளித்துள்ளார். இவரது பதில் கேழ்வரகில் நெய் வடிகிறது என்பது போல் உள்ளது. பிரதமர் உடந்தையா ? பிரதமரும் இதற்கெல்லாம் உடந்தையோ என்ற சந்தேகம் எல்லோருக்கும் எழுந்துள்ளதே?"மங்கை சூதகமானால் கங்கையில் மூழ்கலாம்; கங்கையே சூதகமானால், எங்கே போவது?"
வாஜ்பாய் பிரதமராக இருந்த போது, மத்திய நிதி அமைச்சராக இருந்த யஷ்வந்த் சின்கா இதே ஜெயலலிதா வீட்டிற்குச் சென்றது பற்றியும், அப்போது ஜெயலலிதா தன்னுடைய வருமான வரி சம்மந்தமான வழக்கு பற்றி பரிந்துரைக் கடிதம் ஒன்றைக் கொடுத்தது பற்றியும் அவர் எழுதிய நூலிலேயே குறிப்பிட்ட செய்திகள் எல்லாம் ஏடுகளில் பக்கம் பக்கமாக வந்திருக்கிறதே; இந்த நிலையில் நீதி மன்றத்தினால் தண்டனை விதிக்கப்பட்டு, தற்போது கர்நாடக உயர் நீதி மன்றத்தின் முன் மேல் முறையீடு விசாரணையில் இருக்கும் ஒரு குற்றவாளியின் வீட்டுக்கு மத்திய அமைச்சர் நேரடியாகச் சென்று விட்டு, வெளியே வரும்போது, அது மரியாதைச் சந்திப்பு என்று கூறினால் "கேழ்வரகில் நெய் வடிகிறது; கேளுங்கள்" என்று கூறுவதற்கும் இதற்கும் என்ன வித்தியாசம் என்று தான் நினைக்க வேண்டியிருக்கிறது!பூனைக்குட்டி வெளியே வந்தது ; நேர்மையை நிலைநாட்டுவோம் என வாக்குறுதி அளித்து பொறுப்பேற்றதற்குப் பிறகு அவர்கள் அடுத்தடுத்து எடுத்து வருகின்ற நடவடிக்கைகளைப் பார்த்தால், சொல்லுக்கும் - செயலுக்கும் இடையே பெருத்த வேறுபாடு தான் காணப்படுகிறது. ஜெயலலிதாவின் வருமான வரித் துறை வழக்கினைத் திரும்ப பெற்றது பற்றி நாட்டு மக்கள் மத்தியில் எழுந்த சந்தேகங்களே இன்னும் தீராமல் இருக்கிற போது, மத்திய அமைச்சர் தற்போது ஜெயலலிதாவின் வீட்டிற்குச் சென்று பேசியிருப்பது, நான் தொடக்கத்தில் குறிப்பிட்ட பெரியாரின் பொன்மொழியான "பூனைக்குட்டி வெளியே வந்துவிட்டது" என்பதை மெய்ப்பிக்கும் வகையிலே அல்லவா இருக்கிறது!"இவ்வாறு கருணாநிதி கூறியுள்ளார்.ராமதாஸ் கண்டனம்: ஜெ., மீது சொத்துக்குவிப்பு வழக்கு கர்நாடக கோர்ட்டில் அப்பீல் நிலுவையில் உள்ளது. இந்நேரத்தில் ஜெ., வை ஜெட்லி சந்தித்தது தொடர்பாக அவர் விளக்கம் அளிக்க வேண்டும் என பா.ம.க, தலைவர் ராமதாஸ் கூறியுள்ளார். தமிழக காங்., தலைவர் இளங்கோவனும் தனது கண்டனத்தை தெரிவித்துள்ளார்.சென்னையில் நடந்த பிரபல ஆடிட்டர் இல்ல திருமண விழாவில் பங்கேற்ற மத்திய நிதி அமைச்சர் ஜெட்லி, ஜெ., வை அவரது இல்லத்திற்கு சென்று சந்தித்து சில நிமிடங்கள் ஆலோசனை நடத்தினார்.</description>
</news>
