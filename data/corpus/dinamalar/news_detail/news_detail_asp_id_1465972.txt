<news>
<headline>நிலை தடுமாறிய கிரேன்... உருக்குலைந்த சிறுவன்...</headline>
<description>
மழை வெள்ளம் வந்து மனிதம் மலர்வித்த (?) அதே சென்னையில், ஒரு காட்சி!எல்.ஐ.சி., பேருந்து நிலையத்தில், பேருந்துக்காக காத்திருக்கிறான் 14 வயது நவீன். 11ஜி பேருந்து, பிதுங்கியபடி வருகிறது. 43 வயது தாய் லட்சுமி, சிரமப்பட்டு அவனை பேருந்துக்குள் ஏற்ற, படிகளை திணறியபடி கடந்து உள்ளே நுழையும் அவன், கம்பியை இறுகப் பற்றிக் கொண்டு நிற்கிறான். பெரும் தழும்புகளோடு கூடிய வலது கால், வலிக்கத் துவங்குகிறது. சரியாக பொருந்திராத செயற்கை இடதுகால், அவன் முதுகில் வலி தந்து இம்சிக்கிறது. ஆனாலும், அனுதாபம் விரும்பாத நவீன், முகத்தில் எந்த ஒரு உணர்வையும் வெளிக்காட்டாமல், கம்பியில் தலை சாய்த்துக் கொள்கிறான். அவன் செயற்கைக் கால் பார்த்தும், பாராதது போல் முகம் திருப்பிக் கொள்கின்றனர், தலைநகரத்து இருக்கைவாசிகள். மகனின் சிரமம் பார்த்து, மனதிற்குள் உடைந்து அழுகிறார் தாய் லட்சுமி.
ஆட்டோவில் செல்ல வசதியற்ற நாட்களில், மாந(ரக)கர பேருந்தில், நவீன் அனுபவிக்கும் கொடுமை இது!
எதற்காக இந்த பயணம்?</description>
</news>
