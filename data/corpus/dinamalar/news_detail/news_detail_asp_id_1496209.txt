<news>
<headline>மாரியம்மன் கோவிலில் இன்று குண்டம் விழா</headline>
<description>
ஆட்டையாம்பட்டி: சேலம், ஆட்டையாம்பட்டி அருகே உள்ள நைனாம்பட்டி முத்துமாரியம்மன் கோவிலில், குண்டம் திருவிழா நேற்று துவங்கியது. காலை நடந்த, பால்குடம் மற்றும் முளைப்பாரி ஊர்வலத்தில், 200க்கும் மேற்பட்ட பெண் பக்தர்கள் பங்கேற்றனர். பின், சர்வ அலங்காரத்தில், சிங்க வாகனத்தில் மாரியம்மன் எழுந்தருளி, திருவீதி வலம் வந்தார். இன்று காலை, 6:00 மணிக்கு, குண்டம் இறங்கும் நிகழ்ச்சி நடக்கும். அதற்காக, விரதம் இருந்து வரும் பக்தர்கள், குண்டம் இறங்கி, தங்கள் வேண்டுதல்களை நிறைவேற்ற உள்ளனர். அருகில் உள்ள முனியப்பன் கோவிலில், 'குதிரை தொழுவம்' நிகழ்ச்சி நடைபெறும். மாலை, 6:00 மணிக்கு, பொங்கல் வைத்தலும், சனி அன்று, மஞ்சள் நீராட்டுதலுடன் விழா நிறைவு பெறும்.</description>
</news>
