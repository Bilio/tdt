<news>
<headline>கனவுகளைக் கைப்பற்றுவோம்- 4</headline>
<description>
அன்பு தோழமைகளே நலமா? சென்ற வாரம் நில அடிப்படையிலான தொழில்கள் மற்றும் விவசாயம் சார்ந்த தொழில்கள், விவசாயம் சாராத தொழில்கள் குறித்து பார்தோம்...இந்த வாரம் கைத்தொழில், கைவினைப் பொருட்கள் நெசவுத் தொழில், மற்றும் சேவைத் தொழில்கள் குறித்து பார்போம்..தச்சர்கள், கொல்லர்கள், மண்பாண்டம், நெசவாளர்கள், செருப்பு தைக்கும் தொழிலாளர்கள் என பாரம்பரியமாக இத்தொழில்களை கைவினைஞர்கள் செய்து வந்தனர்..தற்பொழுது பெண்களும் இது போன்ற கைத்தொழில்களில் ஈடுபட ஆரம்பித்து விட்டனர்..எனினும் இது போன்ற தொழில்கள் நீடித்து நிலைத்த பயனை தர வேண்டுமெனில் காலத்திற்கு ஏற்ப தரமான தொழில் நுட்பத்துடன் மக்கள் விரும்பி வாங்கும் வகையில் பலவிதமான பொருட்களை புதிய வடிவமைப்புடன் தயாரிப்பது அவசியம்..கைத்தொழில் மற்றும் கைவினைப் பொருள் , உற்பத்தி தொழில்களுக்கு சில உதாரணங்களை இங்கு பார்க்கலாம்...மண்பாண்ட தொழில்கள்: மண் பாண்டங்கள் , மண் தொட்டிகள் செய்தல், மண் பொம்மைகள், டெரக்கோட்டா நகைகள் செய்தல்..இரும்பு தொழில்கள்: பாத்திரங்கள், விவசாயக் கருவிகள் செய்தல்தச்சு தொழில் : மரச் சாமான்கள், பொம்மைகள், மரசிற்ப வேலைப்பாடுகள் , பிரம்பு மூங்கில் பொருட்களாகும்..நெசவுத்தொழில்: பட்டு , காதி , பருத்தி ஆடைகள், பருத்தி உள்ளாடைகள்நகை தொழில் தங்க நகைகள் தயாரித்தல், பாலிஷ் போடுதல், கவரிங் நகை தயாரித்தல்,கயிறு திரித்தல், தென்னை நார் பொருட்கள் , வாழை நார் பொருட்கள் மூலம் நகைகள், கூடைகள் , பைகள் தயாரித்தல்..தென்னை ஓடு , மரக்கழிவுகள் போன்றவற்றிலிருந்து அலங்காரப்பொருட்கள்...பனை ஓலையில் அலங்காரப்பொருட்கள், உணவு பொருட்கள் தயாரித்தல்..காகிதக் கூழ் பொம்மைகள், பர் பொம்மைகள் செய்தல்..கூடை பின்னுதல், அலங்காரப் பொருட்கள்...பாய் முடைதல், அலங்காரப் பொருட்கள்வாழ்த்து அட்டைகள் தயாரித்தல், கவர்கள், காகிதப்பைகள், பைல்கள், புத்தகம் பைண்டிங் , ஸ்க்ரீன் பிரிண்டிங் ..ஓவியம், ஆரத்தி தட்டுகள்..தோல் பொருட்களில் கைப்பை, பர்ஸ் , பெல்ட் போன்ற பொருட்கள் தயாரித்தல்..சேவை அடிப்படையிலான தொழில்கள்; வியாபாரம் பெருகிவரும் இக்காலகட்டத்தில் சேவை தொழில்களுக்கு அதிக வாய்ப்புகள் உள்ளன... குறிப்பாக உணவு விடுதிகள் முதல் அழகு நிலையம் வரை சுயதொழில்களுக்குக்கான வாய்ப்புகள் நிறைந்துள்ளன...இருசக்கர வாகனங்கள் ரிப்பேர் செய்தல் , உதிரி பாகங்கள் விற்பனை செய்தல்,பலசரக்கு அங்காடிகள் , கடைகள் வைத்தல்..கணினி மையம் வைத்து பயிற்சிகள் நடத்துதல், குழந்தைகள் கணினி விளையாட்டு , ஜெராக்ஸ் எடுத்தல் ..டைப்பிங் நன்றாகத் தெரிந்தால் டேட்டா என்ட்ரி வேலை செய்தல், . .விளம்பரத்துறை அளிக்கும் வாய்ப்புகள் எக்கச்சக்கம். கற்பனை வளம்மிக்க வாசகங்கள் எழுதுவோர் 'ஃப்ரீலான்சர்' என்ற வகையில் காப்பிரைட்டராக விளம்பர ஏஜென்சிகளுடன் பணியாற்றுதல்...வெப் டெவலப்பர் - இப்போதைய ஹாட் வேலைகளில் ஒன்று.அண்டை வீடுகளில் அலுவலகம் செல்பவர்களாக இருந்தால், அவர்களுடைய மின்சாரம், தொலைபேசி போன்றவற்றின் கட்டணங்களைச் செலுத்துவது, சமையல் கேஸ் புக் செய்வது போன்ற வேலைகளை செய்து கொடுத்து கமிஷன் பெறுதல்ஹோட்டல்கள், அலுவலகம் மிகுந்த ஏரியா என்றால்...மினரல் வாட்டர் சப்ளை செய்தல்செல்போன் ரீ-சார்ஜ் கூப்பன்கள் வாங்கி வைத்து வியாபாரம் செய்யலாம்.மோட்டார் ரிவைண்டிங், டிவி , மிக்ஸி, கிரைண்டர் போன்ற வீட்டு பொருட்கள், மின் பொருட்கள் ரிப்பேர் செய்தல்..சலவைத்தொழில், பட்டு சேலைகளுக்கு பாலிஷ் செய்தல்..சிற்றுண்டி, உணவகம் மற்றும் துரித உணவகம் நடத்துதல்..அழகு நிலையம், செயற்கை நகை தயாரித்தல், பேன்சி கடை வைத்தல்..பாத்திரங்கள், மேஜை , நாற்காலிகள் போன்றவற்றை வாடகைக்கு விடுதல்இப்படி நம்மை சுற்றி பல தொழில்கள் இருந்தாலும் நாம் அத்தகைய தொழில்களில் ஈடுபட்டு இந்த போட்டி மிகு உலகில் ஜெயிப்பதற்கு நம்மை தகுதியுள்ளவர்களாக மாற்றிக் கொள்வது மிக மிக அவசியம்..அதற்கென்று சில குணநலன்கள் கண்டிப்பாக தேவை...ஒரு கருப்பு நிற சிறுவன் தன தந்தையுடன் கடைத்தெருவிற்கு சென்ற பொழுது அங்கு ஒரு பலூன் வியாபாரி சிவப்பு, மஞ்சள், நீலம், பச்சை வர்ண பலூன்களை பறக்க விட்டுக் கொண்டிருந்தார்...அந்த சிறுவன் பலூன்காரரின் கையை பிடித்து சார் நீங்கள் ஒரு கருப்பு பலூனை விட்டால் அது பறக்குமா என்று கேட்டான்..உடனே அவர் தம்பி பலூன் மேலே எழும்பி சென்று பறப்பதற்கு அதனுடைய நிறம் காரணமில்லை...அந்த பலூனின் உள்ளே என்ன இருக்கிறதோ அது தான் காரணமாகும் என்றார்...அது போல நாம் மேற்கொள்ளும் தொழிலில் வெற்றி பெற மனம் , மனப்பாங்கு இது தான் வெற்றிகரமாக செயல்படும் .இதை படித்தால் மட்டும் போதாது , கருத்துக்களை உள் வாங்க வேண்டும், வார்த்தைகளை உணர வேண்டும், உணர்ந்தால் மட்டும் போதாது , முழுவதுமாக புரிந்து கொள்வது அவசியம். புரிந்து கொள்ள நம் கனவுகளை கைப்பற்ற தேவையான குண நலன்களை தெரிந்து கொள்ள வரும் வாரம் வரை காத்திருப்போம்..- ரோஸ்லின்</description>
</news>
