<news>
<headline>தொழுநோயாளிகளுக்கு தனி ஓட்டுச்சாவடி</headline>
<description>
வில்லிவாக்கம் தொகுதியில் தொழுநோயாளிகளுக்கும், ஆர்.கே.நகர் தொகுதியில் பார்வையற்றோருக்கும் தனி ஓட்டுச்சாவடி அமைக்கிறது.மாற்றுத்திறனாளிகளுக்கு வரிசையில் நின்று ஓட்டு போடுவது, சவாலாக இருப்பதால், பெரும்பாலானோர் ஓட்டு போடுவதை தவிர்ப்பது ஆய்வில் தெரியவந்துள்ளது.இந்த பிரச்னையை தீர்க்க, தொழுநோயாளிகள் அதிகமாக உள்ள, வில்லிவாக்கம் தொகுதி, சிட்கோ நகரில், அவர்களுக்கு தனி ஓட்டுச்சாவடியும்; ஆர்.கே.நகரில், பார்வையற்றோருக்கு தனி ஓட்டுச்சாவடியும் அமைக்க முடிவு செய்யப்பட்டுள்ளது. தொழுநோயாளிகளுக்கு ஓட்டுச்சாவடியில் எந்த மாதிரியான வசதிகளை செய்வது என்பது குறித்து, மாவட்ட தேர்தல் அதிகாரிகள் ஆலோசித்து வருகின்றனர்.- நமது நிருபர் -</description>
</news>
