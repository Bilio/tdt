<news>
<headline>மாமனார் வீட்டுக்கு வந்த மருமகன் தற்கொலை</headline>
<description>
மொடக்குறிச்சி: மொடக்குறிச்சி அருகே, மாமனார் வீட்டுக்கு வந்த, மருமகன் விஷம் குடித்து தற்கொலை செய்து கொண்டார். பெருந்துறை காஞ்சிக்கோவில் அருகேயுள்ள விருப்பம்பதி பகுதியை சேர்ந்தவர் சின்னதுரை, 45, கூலித்தொழிலாளி. இவர் மனைவி ஈஸ்வரி, 35, இவர்களுக்கு, 10 வயதில் ஒரு மகளும், ஒரு மகன், 12 வயதிலும் உள்ளனர். குடும்பத் தகராறு காரணமாக தம்பதியர் இருவரும், கடந்த நான்கு மாதங்களாக பிரிந்து வாழ்ந்தனர். ஈஸ்வரி பழைய கோட்டை பகுதியில் உள்ள தன் தந்தை வீட்டில் வசித்து வந்தார். மனைவியை அழைத்து செல்ல அங்கு சென்ற கணவர் மனைவியிடம் பேசியுள்ளார். மனைவி கணவர் வீட்டுக்கு செல்ல சம்மதிக்கவில்லை. மனமுடைந்த சின்னதுரை அரச்சலூர் வேளாண்மை விரிவாக்க மையம் பின்புறம் உள்ள இடத்தில், விஷம் குடித்து தற்கொலை செய்து கொண்டார். இதுகுறித்து அரச்சலூர் போலீசார் விசாரிக்கின்றனர்.</description>
</news>
