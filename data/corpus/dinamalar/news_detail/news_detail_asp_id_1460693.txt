<news>
<headline>கூட்டணி கொண்டாட்டம்!</headline>
<description>
'உங்களுக்கும், உங்க பையனுக்கும் ஆயிரம் பிரச்னைகள் இருக்கலாம். அதுக்காக, சென்னை வரைக்கும் வந்துட்டு, பேத்தியைக் கூட பார்க்காமப் போறது நல்லாவா இருக்கு; வாங்கய்யா, ஒரு எட்டு போயி பார்த்துட்டு போயிடலாம்' நாட்டாமையின் மனதை, கணக்குப் பிள்ளையின் வார்த்தையும், நினைவில் நின்ற பேத்தியின் முகமும் மாற்றியது.'ம்ம்ம்... சரி. ஆனா, எக்காரணத்தை கொண்டும், என்னை மதிக்காத அவன் வீட்டுல, ஒரு சொட்டு தண்ணி கூட நான் குடிக்க மாட்டேன். நீயும் குடிக்கக்கூடாது' நாட்டாமையின் கட்டளைக்கு தலையசைத்த கணக்கு, 'ஐயா, அப்போ நாம சாப்பிட்டு முடிச்சு, வீட்டுக்குப் போறது தான் சரியா இருக்கும்!' என முடித்தார். 'டிரைவர் தம்பி, வண்டியை கீழ்ப்பாக்கத்துக்கு விடுங்க. அப்படியே, போற வழியில, ஒரு நல்ல சைவ ஹோட்டலா பார்த்து வண்டியை நிப்பாட்டுங்க' நாட்டாமையின் சொல் கேட்டு, டெஸ்டேஷன் உணவகத்தில் நின்றது டாக்ஸி! அவர்கள், உணவகத்திற்குள் நுழைந்தனர்.'ஆமாய்யா, இப்போ நாம எதுக்கு கீழ்ப்பாக்கத்துக்குப் போறோம்?' கணக்கு கேட்டதும், 'அங்கே தான்டா அவன் இருக்கான்' நாட்டாமை சொல்ல, கணக்குப் பிள்ளைக்கு தூக்கி வாரிப்போட்டது. 'நான் கூட உங்க பையனுக்கு மனசு சரியில்லைன்னு தான்யா நினைச்சேன். ஆனா, மனநிலையே சரியில்லைன்னு சத்தியமா நினைக்கலைய்யா... நினைக்கலை' கணக்கு உச்சகட்ட சோகத்தில் கண் கலங்க.. 'யோவ் லூசு, அவன் வீடு கீழ்ப்பாக்கத்துல இருக்குன்னு சொன்னேன். உன்னையும் இத்தனை வருஷமா கூட வைச்சுக்கிட்டு அலையுறேன் பாரு.. என்னை சொல்லணும்!' நாட்டாமை கடுப்பில் சூடாக, மிதமான சூட்டோட வந்து இறங்கியது வாட்டர் சீஸ் நட். 'சார் இது ஸ்டார்ட்டர்ஸ்' சர்வர் சொல்ல. 'தம்பி அவரு தான் டிரைவரு. வண்டி சம்பந்தமா எது பேசினாலும், அவர்கிட்டே சொல்லுங்க' நாட்டாமையின் பேச்சில் திக்குமுக்காடிப் போன சர்வர், அடுத்த உணவை எடுத்து வர கிளம்பினார்.காய்கறிகளின் மேல் மசாலா தடவி பொரித்து, 'ஹனி சில்லி சீஸ்' ஊற்றி வந்திருந்த அந்த இனிப்பும், மெல்லிய காரமும் கலந்த சுவை, நாட்டாமையை இன்னொரு, ப்ளேட் ஆர்டர் செய்யச் சொல்லியது.இன்னொரு பக்கம், காய்கறிகளோடு அரிசி சாதம், நூடுல்ஸ் மற்றும் சீஸ் கலந்து தயாராகியிருந்த மங்கோலியன், 'ஸ்டிர் ப்ரை'யை, கணக்கும்; சீஸ் ஊத்தி செய்யப்பட்டிருந்த மிருதுவான, 'பனீர் சீஸ் டிக்கா'வை டிரைவரும், வெளுத்து வாங்கிக் கொண்டிருந்தனர். 'தம்பி எல்லாருக்கும், எல்லாத்துலேயும் இனனொரு பிளேட் அப்படியே வெயிலுக்கு இதமா தொண்டையை நனைக்க ஏதாவது கொண்டு வா!' அவர் சொல்லி முடித்த அடுத்த சில வினாடிகளில், கறுப்பு திராட்சையில் தயாராகியிருந்த 'கரண்ட் கூலர்' வந்தது.சுவைத்து முடித்த நாக்கில் சப்பு கொட்டியபடியே 'கணக்கு, இன்னும் ஒரு நாலு நாள் இங்கேயிருந்து, கீழ்ப்பாக்கத்தை சுத்திப் பார்த்துட்டு போகலாம்னு நினைக்கிறேன். நீ என்ன சொல்ற?' பதிலை எதிர்பார்க்காமல், வாசலை நோக்கி நடந்தார் நாட்டாமை!பனீர் சீஸ் டிக்கா 240 ரூபாய்மங்கோலியன் ஸ்டிர் ப்ரை 230 ரூபாய்வாட்டர் சீஸ்நட் 240 ரூபாய்கரண்ட் கூலர் 80 ரூபாய்இடம்: டேஸ்டேஷன் போன்: 044 - 4350 4599</description>
</news>
