<news>
<headline>தனியார் கல்லூரியில் ரூ.1.20 லட்சம் திருட்டு</headline>
<description>
க.பரமத்தி: புன்னம் சத்திரம் அருகே தனியார் கல்லூரியில் பீரோவில் வைக்கப்பட்டிருந்த, 1.20 லட்சம் ரூபாயை மர்ம நபர்கள் திருடிச்சென்றனர். க.பரமத்தி அடுத்த, குப்பம் பஞ்சாயத்திற்குட்பட்ட உப்புப்பாளையத்தில் உள்ள தனியார் கல்லூரியில், சுற்றுச்சுவர் இல்லாததால், நேற்று முன்தினம் அடையாளம் தெரியாத நபர்கள், கல்லூரிக்கள் நுழைந்து ஜன்னல் கம்பியை அறுத்து, பீரோவில் இருந்த, 1.20 லட்சம் ரூபாயை திருடிச்சென்றனர். நேற்று காலை, வழக்கம் போல கல்லூரியை திறந்த போது, அங்குள்ள பீரோ உடைக்கப்பட்டதை கண்டு, நிர்வாகிகள் அதிர்ச்சியடைந்தனர். க.பரமத்தி போலீசார் விசாரணை நடத்தி வருகின்றனர்.</description>
</news>
