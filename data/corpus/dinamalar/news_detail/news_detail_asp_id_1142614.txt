<news>
<headline>இசையும் சட்டம் -2</headline>
<description>
நாம் முன்பெல்லாம் வாங்கி ரசித்த ஆடியோ கேசட்டுகளை, நண்பரும் ரசிக்கட்டும் என காலி கேசட்டுகளில் பதிந்து கொடுப்போமல்லவா? அது ஒரு அல்லது இரு நண்பர்களுக்கு அப்படிப் பிரதி செய்து கொடுக்கும் வரையில் பிழை இல்லை. அப்படி மறு பிரதி எடுத்து எடுத்து அவற்றை விற்றால் அது குற்றம். அந்த ஆடியோ கேசட்டுகளை தயாரித்தவருக்கு நஷ்டத்தை உண்டாக்கும். ஒரு தயாரிப்பாளரின் உழைப்பில் பிரதி எடுப்பவர் லாபம் காணக்கூடாது எனும் காரணமும் இதில் அடங்கும் அல்லவா?சரி. இப்போது நான் பிரதி எடுப்பதில்லை. ஆனால் பிரதி எடுக்கும் கருவி ஒன்றை வைத்திருக்கிறேன். எவர் வேண்டுமானாலும் அந்தக் கருவியை உபயோகித்துக் கொள்ளலாம். அப்படி என் கருவியை உபயோகிக்க எனக்கு பணம்தரவேண்டும் என போர்டு வைத்தால் இங்கே நான் செய்வது குற்றம் ஆகாது. (ஆனால் அதே கருவியை உபயோகித்து எவர் பிரதி எடுக்கிறாரோ அவரின் செயல்மட்டுமே குற்றமாகிறது..அவர் அதில் லாபம் பார்க்கும்பட்சத்தில்.) அல்லவா?இதையேதான் நாப்ஸ்டர் எனும் இணையதளமும் செய்துவந்தது. அந்த இணையதளத்தில் நீங்கள் உங்களுக்குப் பிடித்தமான பாடலை பதிவேற்றலாம் பதிவிறக்கலாம்.இதனால், இசை தயாரிப்பாளரின் லாபம் குறைகிறது எனவும்,  CD க்கள் வழியாக இசை விற்பனை செய்துவந்த சோனி, வார்னர் நிறுவனங்கள் கேள்வி கேட்டன. தங்களின் அனுமதியின்றி தங்களின் பாடல்களை நாப்ஸ்டர் நிறுவனம் உலகெங்கும் உள்ள இசைப்பிரியர்களுக்கு இலவசமாக வழங்குவதால் மேற்கண்ட நிறுவனங்கள் இணைந்த கூட்டமைப்பான RIAA நீதிமன்றத்தில் வழக்கிட்டன.தோராயமாக, அன்றைய தேதியில் 400கோடி அமெரிக்க டாலர் புழங்கும் இசை வர்த்தகத்தில் 'டிஜிடல் மிலினியம் ஆக்ட் 1998 -அமெரிக்கா' படி தொடரப்பட்ட இந்த வழக்கில்,  (A&M Records, Inc Vs Napster Inc.) முக்கியமான மூன்று கேள்விகள் எழுந்ததன.(http://en.wikipedia.org/wiki/A%26M_Records,_Inc._v._Napster,_Inc.)அதாவது நாப்ஸ்டர் தளத்தின் மூலம் பகிரப்பட்ட இசையின் உரிமையாளர்களின் பதிப்புரிமையை (Copyright)  நாப்ஸ்டர் பயனாளர்கள் மீறி இருக்கிறார்களா?1. ஆம் எனில் அந்த உரிமை மீறலில் நாப்ஸ்டரின் பங்கு என்ன?(Contributory infringement)2. இசை உரிமையாளர்களின் பதிப்புரிமையில் நாப்ஸ்டருக்கு பகிரப்பொறுப்பு (Vicarious infringemen) ஏதும் இருக்கிறதா?இதற்கு நாப்ஸ்டரின் வாதம். தன்னுடைய தளம் வெறும் நோட்டீஸ் போர்டாகவே பயன்பட்டது என்றும். அங்கே வந்து போவோரின், அதாவது பயனீட்டாளரின் செயலுக்கு தான் பொறுப்பேற்க இயலாது எனவும் அமைந்தது.நாப்ஸ்டரின் வாதம் தோற்றது. ஆனால், அதன் பின் அடுத்த கட்ட முறையீடுகளின் பின், நாப்ஸ்டரின் செயலால் சோனி போன்ற பல இசை வியாபாரத்தில் இருக்கும் நிறுவனங்களின் தொழிலை இவர்களின் செயல் பாதித்தது எனும் வகையில் நீதிமன்ற உருத்துகட்டளை (injunction) யின் படி, அந்நிறுவங்களுக்கு $26 மில்லியன் + $10 மில்லியன் (எதிர்கால லைசன்சிற்காக) தர வேண்டும் எனப்பட்டது. ஆனால், அதுவரை இலவச சேவையாக இருந்த இந்த தளத்தில் அதன் பின் சந்தா முறை அமலுக்கு வந்தது.எனினும், 2001 முதல் இந்த தளம் நிறுத்தப்பட்டு அந்த நிறுவனம் பல்வேறு கை மாறி மறுபடியும் அதே பெயரில் On June 3, 2013 முதல் செயல்பாட்டுக்கு வந்தது.இந்த வழக்கின் பின் நாம் கவனிக்க வேண்டியவை..1. அநேக தளங்களைப் பயன்படுத்துகையில், “இலவசம்” என இருந்தாலும், அனேக சமயங்களில் அந்த தளத்தைப் பயன்படுத்த மட்டுமே இலவசம். அதன் மூலம் டவுன்லோடு செய்து கொள்ளுவதற்கு தனியாகப் பணம் கட்ட வேண்டியிருக்கிறதா என்பதை நிச்சயித்துக் கொள்ள வேண்டும்.(அதாவது நாம் ஏற்கனவே பார்த்த எடுத்துக்காட்டின்படி,, ஆடியோ கேசட்களைப் பிரதி எடுக்க இருக்கும் இயந்திரத்தை இலவசமாகப் பயன்படுத்திக்கொள்ளலாம். ஆனால், அதில் பதியப்படும் ஒவ்வொரு பாடலுக்கும் பணம் கட்ட வேண்டும்)2. டவுன் லோடு செய்வதென்றால், அங்கே எவரோ அப்லோடு செய்த பாடல்களையே நாம் பதிவிறக்கம் செய்கிறோம். ஆ்னால் அப்படி நாமும் அப்லோடு செய்வதென்றால், அதைச் செய்ய நமக்கு உரிமை இருக்கிறதா? உதாரணமாக நாம் youtube போன்ற தளங்களில் நம் இசைக் கோர்ப்பு ஒன்றை பதிவேற்றம் செய்ய முயன்றால், அதில் ஒரு கேள்வி வருமல்லவா? உங்களுக்கு இந்த படைப்பின் மீது உரிமை இருக்கிறதா என? அதே கேள்விக்கான பதிலை ஒவ்வொரு பதிவேற்றத்தின் போதும் நாம் நிச்சயித்துக் கொள்ள வேண்டும்.3. ஒருவேளை நம்முடைய தளத்தில் வேறொரு நபர் கருத்து சொல்ல இடம் கொடுத்தால், அதற்கு நாம் முழு பொறுப்பேற்க வேண்டும் அல்லது நம் பொறுப்புத் துறப்பைச் சொல்லவேண்டிய கட்டாய்மும இருக்கிறது.4. இது போன்ற தளங்களிலிருந்து பெறப்படும் அல்லது பதிவிறக்கம் செய்யப்படும் இசைக்கோர்ப்புகள் தனிப்பட்ட பயன்பாட்டிற்கே என்பதையும் நாம் அறிந்திருக்க வேண்டும். அவற்றை பொதுவெளிகளில் ஒலிபரப்புவது கூடாது, (ஏனெனில், பிராட்காஸ்டிங் ரைட்ஸ் என ஒன்றும் உண்டு)சமீபத்தில், இசையமைப்பாளர் இளையராஜாவின் இசையானது வெவ்வேறு நிறுவனங்களால் லைஸன்ஸ் பெறப்பட்டு அவர்களால் பயன்படுத்தப்பட்டு வந்தது. ஆனால், அதன் பிறகு, அதாவது, லைசன்ஸ் காலம் காலாவதியான பின்னும் சில நிறுவனங்கள் அவரது இசையை பயன்படுத்தி வந்தன.இது போன்ற சமயங்களில், பொதுவாக லைசன்ஸானது புதுப்பிக்கப்படலாம். அல்லது உரிமையாளருக்கு விருப்பமில்லையெனில் அது நிறுத்தவும்படலாம். ஆனால், இரண்டுமில்லாமல் தொடர்ந்து பயன்படுத்தப்படுவதும் ,அந்த இசை எதற்கான லைசன்ஸ் பெற்றிருந்ததோ அதைத் தவிர வேறு வகையில் (காலர் ட்யூனாக) பயன்படுத்தப்படுவதும் சட்டப்புறம்பானது.இசை உரிமை குறித்து என தனியான சட்டம் இல்லாதிருப்பினும், இது பதிப்புரிமைசட்டத்தின் ஒரு பிரிவே. ஆனாலும், இசைக்கென உள்ள சில நுணுக்கமான புதிய பிரச்சினைகளுக்காக சட்டம் இசைந்தே கொடுக்கிறது.-ஹன்ஸா, அட்வகேட்</description>
</news>
