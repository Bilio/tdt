<news>
<headline>வேட்பாளர்களின் ஊழல் பட்டியல்: தி.மு.க., - மா.செ., தகவல்</headline>
<description>
கரூர்: சமூக வலைதளங்கள் மூலம், அ.தி.மு.க., வேட்பாளர்களின் ஊழல் வெளிச்சத்திற்கு கொண்டு வர, கரூர் மாவட்ட தி.மு.க., முடிவு செய்துள்ளது.கரூர் மாவட்ட தி.மு.க., அலுவலகத்தில், இணையதள நண்பர்கள் கலந்தாய்வு கூட்டம் நடந்தது. மாவட்ட செயலாளர் நன்னியூர் ராஜேந்திரன் தலைமை வகித்து பேசியதாவது: சமூக வலைதளங்கள் மூலம் இளைஞர்களை விரைவில் தகவல்கள் சென்று அடைய முடிகிறது. செய்தி பார்க்க என்று நேரம் ஒதுக்கிய காலம் போய், மொபைல் போன் மூலம், அவ்வப்போது நடக்கும் தகவல்களை அறிந்துகொள்ள முடிகிறது. அ.தி.மு.க., ஆட்சியில் நடந்த அவலம், அராஜகங்களை மக்களிடம் எடுத்து செல்ல முடிகிறது. ஆளும் கட்சி வேட்பாளர்களின் ஊழல் பட்டியலை, சமூக வலைதங்கள் மூலம் வெளிச்சத்திற்கு கொண்டு வர முடியும். இவ்வாறு அவர் பேசினார். இதில், மாவட்ட பொருளாளர் கருப்பண்ணன், ஒன்றிய செயலாளர் ரகுநாதன், இணையதள அமைப்பாளர் ரீகன் உட்பட பலர் பங்கேற்றனர்.</description>
</news>
