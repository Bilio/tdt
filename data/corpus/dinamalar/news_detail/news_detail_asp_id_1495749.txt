<news>
<headline>டெமோவிலேயே இப்படியா..சொதப்பல் மக்கர் செய்த ஓட்டுப்பதிவு இயந்திரம்</headline>
<description>
ராமநாதபுரம்: ஓட்டுப்பதிவு இயந்திரத்தின் செயல்பாடு குறித்து அரசியில் கட்சியினருக்கு நடைபெற்ற செயல்முறை விளக்கத்தில், இயந்திரம் செயல்படாமல் 'மக்கர்' செய்ததால் டெமோவிலேயே இப்படியா... என கட்சியினர் அதிருப்பதி அடைந்தனர்.அனைத்து மாவட்டங்களிலும் மேற்கொள்ளப்பட்ட தேர்தல் முன்னேற்பாடுகள் குறித்து தலைமை தேர்தல் கமிஷனர் நசீம் ஜைதி நாளை சென்னையில் ஆய்வு நடத்துகிறார். இந்த நிலையில், ஓட்டுப்பதிவு இயந்திரத்தை பயன்படுத்துவது, அதன் செயல்பாடுகள் குறித்து நேற்று காலை ராமநாதபுரம் கலெக்டர் அலுவலகத்தில், அனைத்து அரசியல் கட்சியினருக்கான செயல்விளக்கம் நடைபெற்றது.மாவட்ட தேர்தல் அதிகாரியான கலெக்டர் நடராஜன் தலைமை வகித்தார். மணிவண்ணன் எஸ்.பி., மாவட்ட வருவாய் அலுவலர் அலி அக்பர் உள்பட அதிகாரிகளும், அ.தி.மு.க., பா.ஜ.க., காங்., தே.மு.தி.க., மார்க்சிஸ்ட், தேசியவாத காங்., உள்ளிட்ட கட்சி நிர்வாகிகளும் கலந்து கொண்டனர். தேர்தல் பிரிவு அதிகாரிகள் கொண்டு வந்த ஒரு ஓட்டுப்பதிவு இயந்திரத்தில் கலெக்டர் நடராஜன் கட்சியினருக்கு 'டெமோ' செய்து காட்டினார்.அப்போது, அந்த ஓட்டுப்பதிவு இயந்திரம் வேலை செய்யவில்லை. அதை சரி செய்ய கலெக்டர் எவ்வளவோ முயன்றும் முடியவில்லை. இதையடுத்து, வேறு ஓட்டுப்பதிவு இயந்திரம் கொண்டு வரப்பட்டது. அதுவும் மக்கர் செய்தது. இதனால், அரசியல் கட்சியினரும், பத்திரிகையாளர்களும் அதிருப்தி அடைந்தனர்.இந்த ஓட்டுப்பதிவு இயந்திரத்தில் பேட்டரி மற்றும், இணைப்புகள் சரியாக இல்லை. அதனை சரி செய்ய ஒரு மணி நேரம் ஆனது. அதன் பிறகே செயல்முறை விளக்கம் செய்து காட்டப்பட்டது. இதனால் காலை 10.30 மணிக்கு நடக்க இருந்த டெமோ 11.30க்கு நடந்தது.மந்தகதியில் தேர்தல் பிரிவுராமநாதபுரம் மாவட்ட கலெக்டர் அலுவலகத்தில் செயல்பட்டு வரும் தேர்தல் பிரிவு மந்தநிலையில் செயல்பட்டு வருகிறது. இங்குள்ள தேர்தல் பிரிவு அதிகாரிகளின் அலட்சியமே இந்த குளறுபடிகளுக்கு காரணம். எதிலும் அலட்சியப் போக்குடன் செயல்படுகின்றனர். சரியான புள்ளிவிபரங்களை கொடுப்பதில் துவங்கி அனைத்திலும் அஜாக்ரதையாக உள்ளனர்.பத்திரிகையாளர் சந்திப்புக்கு தேவையான பத்திரிகை குறிப்புகளை கூட இவர்கள் முன் கூட்டியே காப்பி எடுத்து வைப்பதில்லை. அரசியல் கட்சியினருக்கான செயல்முறை விளக்கத்தில் கூட, ஓட்டுப்பதிவு இயந்திரம் சரியாக வேலை செய்கிறதா,என்பதைக் கூட இவர்களால் சரிபார்த்து கொடுக்க முடியவில்லை, என்பதே இவர்களின் செயலற்ற தன்மைக்கு சான்று.-</description>
</news>
