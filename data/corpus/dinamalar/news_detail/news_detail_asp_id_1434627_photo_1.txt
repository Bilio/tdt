<news>
<headline>திமிங்கலங்களின் மர்ம மரணம்?</headline>
<description>
திமிங்கலங்களின் மர்ம மரணம்?மணப்பாடு கடற்கரை ஒரம் மர்மான முறையில் கூட்டமாக வந்து இறந்த திமிங்கலங்களை படம் எடுக்க போய் அவைகளின் பரிதாப நிலைகண்டு பதறிப்போனதாக பதிவு செய்கிறார் புகைப்படக்கலைஞர் தமிழ்குரு.தூத்துக்குடி மாவட்டம் திருச்செந்தூர் அருகே கல்லாமொழி கடற்கரை பகுதியில் கடந்த திங்களன்று மாலை 30 திமிங்கலங்கள் திடீரென கரை ஒதுங்கின. இப்படி திமிங்கலங்கள் கரை ஒதுங்கியதை இதுவரை மீனவர்களோ அங்குள்ள மக்களோ காணாத விஷயம் என்பதால் முதலில் அதை அதிசயமாக பார்த்தார்கள், மேலும் மேலும் பல திமிங்கலங்கள் கரையில் ஒதுங்கி துடிதுடித்து சாவதை பார்த்ததும் பதறிப்போய் உயிருக்கு ஊசாலாடிக்கொண்டிருந்த  திமிங்கலங்களை கயிறு கட்டி மீண்டும்  கடலுக்குள் கொண்டு சென்றுவிட்டனர்.ஆனால் எவ்வளவு முயற்சி செய்தும் கரையைவிட்டு நகர மறுத்தும், கடலுக்குள் விட்டவேகத்தில் கரையை அடைந்தும், அசைய மறுத்தும் பல திமிங்கலங்கள் உயிரைவிட்டன.சரி கரையில் இருந்து காப்பாற்றி கடலுக்குள் மீண்டும் விடப்பட்ட திமிங்கலங்களாவது உயிருடன் சென்றதா? என்றால் அதுவும் இல்லை அடுத்தடுத்த கடற்கரையில் ஒதுங்கி தங்களை மாய்த்துக்கொண்டன.இப்படி  மணப்பாடு முதல் கல்லா மொழி வரை 95 திமிங்கலங்கள் கரை ஒதுங்கி உயிருக்கு போராடிக் கொண்டி ருந்தன.பின்  ஒவ்வொன்றாக அடுத்தடுத்து இறந்தன.   17 ஆண் திமிங்க லங்கள், 20 பெண் திமிங்கலங்கள், 8 குட்டிகள் என மொத்தம் 45 திமிங்கலங்கள் இறந்துவிட்டன. மற்ற திமிங்கலங்கள் கடலுக்குள் திரும்ப விடப்பட்டன.இறந்தவற்றில் பெரிய  திமிங்கலம் 1 டன் வரையும், குட்டிகள் 150 முதல் 200 கிலோ வரையும் இருந்தன. சுமார் 2.6 மீட்டர் முதல் 4.6 மீட்டர் வரை நீளம் கொண்டவையாக காணப்பட்டன.இவை டால்பினின் மற்றொரு வகையான தால்பில்ட் வயலட் என்ற திமிங்கல வகை மீன்களாகும் என்று தெரிவிக்கப்பட்டு உள்ளது.இதுபற்றி தகவல் அறிந்ததும் மீன்வளத் துறையினர், மன்னார் வளைகுடா கடல் வாழ் உயிரின பூங்கா வனத்துறை அதிகாரிகள், மத்திய கடல் மீன்வள ஆராய்ச்சி நிலைய விஞ்ஞானிகள், தூத்துக்குடி மீன்வளக் கல்லூரி ஆராய்ச்சியாளர்கள், தூத்துக் குடி சுகந்தி தேவ தாசன் கடல் ஆராய்ச்சி மைய ஆராய்ச்சியாளர்கள் உள்ளிட்டோர் இங்கு முகாமிட்டு விசாரணை மேற்கொண்டு வருகின்றனர்.இறந்த திமிங்கலங்களை பிரேதப் பரி சோதனை செய்து கடற்கரையில் புதைத்துவிட்டனர் துர்நாற்றம் அதிகம் வீசியதால்  சில திமிங்கலங்களை எரித்துவிட்டனர்.பொதுவாக இந்த திமிலங்கள் ஆழமான கடலில் சுத்தமான தண்ணீரில் குடும்பம் குடும்பமாக வாழும் தன்மை கொண்டவை கடல்வாழ் உயிரினங்களிலேயே மிகவும் சென்சிடிவானதாக கருதப்படும் இந்த திமிங்கலங்கள் நமது கடற்கரை பகுதிக்கு வந்த முதல் வருகையே சோகமாகிப்போனதுதான் வருத்தம்.கடலில் நேரடியாக கலக்கும் ராசாயண கழிவுகளால் இத்தகைய பேரழிவு ஏற்பட்டதா?கடலினுள் ஏற்பட்ட சுற்றுச்சூழல் மாறுபாடா?இந்த திமிலங்களின் குணாதிசயமா?என்பது போன்ற கேள்விக்கு விரைவில் கிடைக்கவேண்டும்.படங்கள் உதவி:தமிழ்குரு(8870727005)-எல்.முருகராஜ்murugaraj@dinamalar.in</description>
</news>
