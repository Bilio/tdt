<news>
<headline>தொடர் கொள்ளை, பணம் பறிப்பு: 3 பேர் குண்டர் சட்டத்தில் கைது</headline>
<description>
நாமக்கல்: தொடர் கொள்ளை மற்றும் பொதுமக்களை மிரட்டி பணம் பறித்த சம்பவத்தில் ஈடுபட்ட, மூன்று வாலிபர்கள் குண்டர் சட்டத்தில் சிறையில் அடைக்கப்பட்டனர். நாமக்கல் மாவட்டம், திருச்செங்கோடு ரூரல் போலீஸ் ஸ்டேஷனுக்குட்பட்ட பகுதிகளில், கொள்ளை மற்றும் பொதுமக்களை மிரட்டி பணம் பறிக்கும் சம்பவங்கள் அரங்கேறி வந்தன. இதில் சம்பந்தப்பட்ட கொசவம்பாளையம் பாரதி நகரைச் சேர்ந்த மாணிக்கராஜா, 27, சிவா (எ) சிவராஜ், ரமணி (எ) ரமேஷ், 25, ஆகிய, மூன்று பேரையும் குண்டர் தடுப்பு சட்டத்தில் கைது செய்ய, எஸ்.பி., மகேஸ்வரன், பரிந்துரை செய்தார். அதன்படி, நாமக்கல் கலெக்டர் தட்சிணாமூர்த்தி உத்தரவின் பேரில், மூன்று பேரும் நேற்று காலை, 10 மணிக்கு, குண்டர் தடுப்பு சட்டத்தில் கைது செய்யப்பட்டு, சேலம் மத்திய சிறையில் அடைக்கப்பட்டனர்.</description>
</news>
