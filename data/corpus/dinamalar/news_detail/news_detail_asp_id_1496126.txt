<news>
<headline>ஜெ., அழைப்பாரா: காத்திருக்கும் பா.பி.,</headline>
<description>
மதுரை: அ.தி.மு.க., கூட்டணியில் 'சீட்' பெறுவது குறித்து முதல்வர் ஜெயலலிதாவை சந்திப்பதற்காக, பார்வர்டு பிளாக் நிர்வாகிகள் சென்னையில் இரு நாட்களாக காத்திருக்கின்றனர்.கடந்த சட்டசபை தேர்தலில் பா.பி.,க்கு மதுரை மாவட்டம் உசிலம்பட்டி தொகுதி ஒதுக்கப்பட்டு, பொதுச்செயலாளர் கதிரவன் வெற்றி பெற்றார். இத்தேர்தலில் 4 தொகுதிகளை பா.பி., கேட்டது.இந்நிலையில் ஏப்.,4ல் அ.தி.மு.க., வெளியிட்ட கூட்டணி கட்சிகளுக்கான 'சீட்' ஒதுக்கீட்டில் பா.பி., இடம்பெறவில்லை.அன்றிரவே கதிரவன் தலைமையில் நிர்வாகிகள் கணேசன், பசும்பொன் உள்ளிட்டோர் சென்னை சென்றனர். தேசிய நிர்வாகி தேவராஜும் சென்னை வந்தார். நேற்று முன்தினம் கூட்டணி 'சீட்' ஒதுக்குவது குறித்து சந்திக்க நேரம் ஒதுக்ககோரி போயஸ் கார்டனில் கடிதம் கொடுக்கப்பட்டது. முதல்வர் அழைப்புக்காக சென்னையில் காத்திருக்கின்றனர்.பின்னணி என்னபா.பி., வேட்பாளர்கள் 'இரட்டை இலை' சின்னத்தில் போட்டியிட வேண்டும் என அ.தி.மு.க., வலியுறுத்தியது. ஆனால் தேசிய கட்சியான பா.பி., 'சிங்கம்' சின்னத்தில் போட்டியிடுவதில் உறுதியாக இருந்தது. மீண்டும் உசிலம்பட்டி தொகுதியை ஒதுக்க வேண்டும் எனவும் வலியுறுத்தியது. இதனால் அதிருப்தி அடைந்த ஜெ., 'சீட்' ஒதுக்கவில்லை.பா.பி., நிர்வாகி ஒருவர் கூறுகையில், ''எங்கள் நிலை குறித்து முதல்வர் ஜெ.,க்கு தெரிவித்திருக்கிறோம். தற்போது அ.தி.மு.க., வேட்பாளர் பட்டியலில் மாற்றம் செய்யப்பட்டு வருகிறது. அ.தி.மு.க.,வுடன் தொடர்ந்து கூட்டணியில் இருக்கும் எங்கள் கோரிக்கைகளை முதல்வர் ஏற்பார் என நம்புகிறோம்,'' என்றார்.</description>
</news>
