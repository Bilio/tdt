<news>
<headline>யுவராஜ் ஜாமின் மனு: நீதிபதி இன்று உத்தரவு</headline>
<description>
நாமக்கல்: 'கோகுல்ராஜ் கொலை வழக்கில், சிறையில் உள்ள யுவராஜ் ஜாமின் மனு மீதான உத்தரவு நாளை (இன்று) பிறப்பிக்கப்படும்' என, மாவட்ட முதன்மை நீதிமன்றம் தெரிவித்துள்ளது. சேலம் மாவட்டம், ஓமலூரை சேர்ந்த கோகுல்ராஜ் கொலை வழக்கில், சங்ககிரியை சேர்ந்த தீரன் சின்னமலை கவுண்டர் பேரவை நிறுவன தலைவர் யுவராஜ் கைது செய்யப்பட்டு, வேலூர் மத்திய சிறையில் அடைக்கப்பட்டுள்ளார். இதற்கிடையில், ஜாமினில் விடுதலை செய்யக்கோரி, மாவட்ட முதன்மை அமர்வு நீதிமன்றத்தில், யுவராஜ் தாக்கல் செய்த மனு, நேற்று விசாரணைக்கு வந்தது. யுவராஜிடம், வீடியோ கான்பரன்ஸ் மூலம், விசாரணை நடத்திய நீதிபதி ராமதிலகம், 'ஜாமின் மனு மீதான உத்தரவு நாளை (இன்று) பிறக்கப்படும்' என, அறிவித்தார்.</description>
</news>
