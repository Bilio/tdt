<news>
<headline>கனவுகளைக் கைப்பற்றுவோம் - 9</headline>
<description>
அன்பு தோழமைகளே நலமா?விடுமுறை நாட்கள் முடிவான பின்னர் ரயிலில் , பஸ்சில் கூட்டம் அதிகமாக இருக்கும் என்று தெரிந்திருந்தால் முன்கூட்டியே முன் பதிவு செய்திருக்கலாமே என்று நொந்து கொள்வோர் பலர்..அது போல் நாம் ஒரு தொழிலினை மேற்கொள்ளும் பொழுது அது தொடர்பான முழு அம்சங்களின் சாதக, பாதக , தொழில் நுட்பங்களை அறிந்து கொள்தல் அவசியம்.. செய்யும் தொழிலே தெய்வம் என்று தொழிலின் புனிதத்தைப் போற்றுவது நம் தமிழ் மரபு..தொழிலை பிழைப்பாக மட்டுமல்ல..அழைப்பாக நாம் பார்க்க வேண்டும்..காரல்மார்க்ஸ் தனது தத்துவத்தில் மனிதன் தொழிலை ஆற்றும் போது புதியன படைப்பதோடு மட்டுமல்லாமல் தானும் புதிய பரிமாணத்தில் வளர்ச்சியடைகின்றான் .என்கின்றார்.ராபின் ஷர்மா கூறுகையில் மகிழ்ச்சியான நீண்ட ஆயுளுக்கு உங்கள் வேலையை நேசிப்பதே காலமறியாத ரகசியம் என்பார்..நாம் செய்யும் தொழிலைத் தெய்வீகமாகச் செய்ய நாம் பெரிய பதவியில் இருக்க வேண்டிய அவசியம் இல்லை..ஹங்கேரி கால்பந்து வீரர் ஒருவர் ஐரோப்பாவில் பெரிய போட்டியில் வென்று முதல் இடத்தைக் கைப்பற்றினார் . அப்போது நிருபர்கள் அவரிடம் உங்கள் வெற்றியின் ரகசியம் என்ன? என்று கேட்டார்கள் . 'நேரம் கிடைக்கும் பொழுதெல்லாம் நான் கால்பந்து பற்றிப் பேசுகிறேன், பேசாத போது கால்பந்து விளையாட்டைப் பற்றி நினைத்துக் கொண்டிருக்கின்றேன் " என்று பதில் கூறினார் அந்த கால்பந்து வீரர்..ஆக,  நாம் ஒரு தொழிலை தேர்ந்தெடுத்து அதை செய்யும் பொழுது அதே நினைவாக இருந்தால் தான் வெற்றி பெற முடியும் அந்த வகையில் ஒரு தொழில்முனைவோருக்கு தான் மேற்கொள்ளும் தொழிலின் தொழில் நுட்பம் தெரிந்திருக்க வேண்டும்.முதலில் நாம் என்ன  தொழில் செய்யப்போகிறோம். அதற்குரிய அனுபவம் நம்மிடம் இருக்கின்றதா இல்லை  பிறறிடம் இருந்தும் கற்றுக்கொள்ள முயற்சி மேற்கொள்ள வேண்டும்... எனவே நாம் என்ன தொழில் செய்யப் போகிறோம் என்பதை திட்டமிடும் முன்பு அந்த தொழில் பற்றிய அறிவுடைய சிலரின் ஆலோசனைகளை கேட்டு தெரிந்து கொள்வது மிகவும் பயனை அளிக்கும். ஏற்கனவே செய்யப்போகும் தொழிலுக்கு உண்டான அனுபவத்தை பெற்றிருப்போமாயின் அதில் புதிதாக மாற்றம் செய்யும் திறமையை வளர்த்துக்கொள்வது இன்றைய போட்டி யுகத்தில் வேரூன்ற உதவி செய்யும்.  நாம் செய்யும் தொழில் எத்தகையது..? அதற்கான போதிய தகுதிகள் நம்மிடம் இருக்கிறதா..? அல்லது அதை வளர்த்துக்கொள்ளும் வாய்ப்பு எந்த அளவில் இருக்கிறது...? என்பது போன்ற காரணிகளை தெளிவாக ஆலோசனை செய்யுங்கள். ஏனெனில் தொடங்கிய பின்பு அதற்குன்டான அனுபவத்தை நாம் பெறுவதற்குள் நம் வாடிக்கையாளர்களின்  நன்மதிப்பை இழந்து விடும்  அபாயம் இருக்கிறது. எனக்கு தெரிந்த பெண்  ஒருவர்  எனக்கு போட்டியாக ஒரு பயிற்சி மையத்தை ஆரம்பிக்க   எண்ணி அனுபவம் + அறிவு இதனை பற்றி சிந்திக்காமல் ஒரு மையத்தை  தொடங்கி நடத்தினார் . அவருக்கு தொழில் நுட்பம்   மற்றும்  சந்தை வாய்ப்புகள் குறித்து  போதிய அறிவு பெற்றிருக்கவில்லை. இருந்தாலும், ஆட்களை வேலைக்கு வைத்து நடத்தி விடலாம் என்ற நினைப்பின் காரணமாகவே அவர்  அதை தொடங்கினார் .சில மாதங்கள்  மட்டுமே அவரால்  செய்யமுடிந்தது, இப்போது திரும்ப அவர் ஒரு பயிற்சி மையத்திற்கு வேலைக்கு சென்றி கொண்டிருக்கிறார். காரணம், தொழில்நுட்பம் மற்றும் வாடிக்கையாளர்களின் தேவை என்ன என்பதை முழுமையாக அவரால்  புரிந்துகொள்ள முடியவில்லை.  நாம் தொழிற்பயிற்சியினை மேற்கொள்ளும் முன் நம் கட்டுப்பாட்டிற்குள் இருக்கும் செயல்கள் , இல்லாத செயல்கள் என்பது பற்றிய தெளிவான சிந்தனை கொண்டிருப்பது அவசியம் ? இதற்காக உளவியல் அறிஞர்கள் SWOT  ஆய்வைப் பரிந்துரைக்கின்றார்கள் ..என்றால் என்ன ?S - STRENGTH - ஆற்றல்W - WEAKNESS - நம்மிடம்  இல்லாத அல்லது வளர்த்துக் கொள்ள வேண்டிய ஆற்றல்..O - OPPORTUNITIES - வாய்ப்புகள்..T - THREATS - அச்சுறுத்தல்கள் ...கடந்த வாரங்கள் வரை ஒவ்வொரு தலைப்பின் கீழ் நாம் பார்த்த விசயங்களை இந்த ஆய்வில் உட்படுத்தி  நம்மை நாமாக சுய ஆய்விற்கு உட்படுத்திக் கொள்தல் அவசியம்..ஒரு தொழிலை ஆரம்பிக்கும் பொழுது மலைப்புத் தட்டுவது சகஜம் , இதை எவ்வாறு செய்யப் போகின்றோம் என்ற பயம்  உண்டாகின்றது ..பயத்திற்கு இடம் கொடுத்தால் எப்படி வெற்றி பெற முடியும்?நம் வாழ்க்கையில் அன்றாடம் சந்திக்கும் நிகழ்வுகளான ரேசன் கடையில், சினிமா தியேட்டரில், கோவில்களில் கியூவில் நின்று அடி மேல் அடி வைத்து தங்கள் வரிசையில் முன்னேறி தம் குறிக்கோளை அடைகின்றனர்..அது போல் தான் நாம் மேற்கொள்ளும் தொழில்களும் அடி மேல் அடி வைத்து தான் வெற்றிக்கான முடியும்..ஒரே நாளில் வெற்றி பெற சினிமா படம் அல்ல...ஜி.கே .செஸ்டர் கூறுவார்… நடப்பவற்றை லேசாக எடுத்துக் கொள்ளுங்கள் என்று..அதோடு நாம் மேற்கொள்ளும் தொழிலை ரசித்து செய்யக் கற்றுக்கொண்டால் மலைப்பு மலையேறி விடும்..மலைப்பை போக்க ...இனி வரும் வாரங்களில் ஒவ்வொரு தொழில்களின் செயல்முறைகள் குறித்து காண்போம்…- ரோஸலின்</description>
</news>
