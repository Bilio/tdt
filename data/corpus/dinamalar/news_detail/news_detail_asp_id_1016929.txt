<news>
<headline>கசாபின் கடைசி கட்ட தந்திரம் பொய்த்துப் போன பரிதாபம்</headline>
<description>
இனி விசாரணையின் இறுதி கட்டத்தை காண்போம்: ஒரு ஸ்தாபனத்தின் - தொழில் ரீதியான அமைப்பின் - பெருமை இது போன்ற உச்ச கட்ட சமயங்களில் தான் பரீட்சிக்கப்படுகிறது. அந்தந்த ஸ்தாபனங்களின் ஒழுங்கு முறை விதிகள், தன்னிச்சையாக அந்த இடங்களிலிருந்தே வர வேண்டுமென்ற சுய தத்துவத்துக்கு மும்பை பயங்கரவாத நிகழ்வுகளைத் தொலைக்காட்சிகள் ஒளிபரப்பிய முறை தீங்கிழைத்து விட்டது.விசாரணையில் நேர்மை இல்லை: திரு. ராஜூ ராமச்சந்திரன்: மனுதாரன் கசாபுக்கு எதிராக முன் வைக்கப்பட்ட சாட்சியங்கள், எண்ணிக்கையிலும், உண்மைத் தன்மையிலும் மிகப் பலமாக இருந்த போதிலும், அதிலிருந்து முற்றிலும் விலகிச் செல்லும் போக்கையே திரு. ராமச்சந்திரன் தனது விவாதத்தில் மேற்கொண்டார். அவர் அடிப்படை யிலேயே கை வைத்தார். அவரது வாதம் இதுதான். தனது கட்சிக்காரருக்கு நேர்மையான விசாரணை கிடைக்கவில்லை. அறிந்தோ அறியாமலோ ஒரு நேர்மையான விசாரணை மறுக்கப்படும்போது அதனால் ஏற்படும் விளைவு ஒன்றுதான். அதாவது அந்த விசாரணை பயனில்லாத விசாரணை. இப்படிப்பட்ட ஒரு விசாரணையில் இருந்து வந்த தீர்ப்பு, அதையொட்டிய தண்டனை சட்டப்படியானதாக இருக்க முடியாது. அந்தத் தீர்ப்பும் தண்டனையும் நிறைவேற்றத்துக்கு உரியதல்ல. சட்டரீதியான ஆட்சி, நீதிமுறை பாதையில் நாம் நடப்பது உண்மையானால், நாம் கடைக்கோடி வரையிலும் அந்தப் பாதையில் மட்டுமே நடக்க வேண்டும். பாதி வழியில் நின்று விடக்கூடாது. அந்தப் பிரயாணத்துக்குரிய விதிகளிலிருந்து மாறக்கூடாது, என்று திரு. ராமச்சந்திரன் நாகரீகமான பாஷையில் இந்த நீதிமன்றத்துக்கு நினைவுறுத்தினார்.அரசியல் சட்ட உத்தரவாதம்:</description>
</news>
