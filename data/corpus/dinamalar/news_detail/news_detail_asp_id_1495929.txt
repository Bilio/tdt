<news>
<headline>பிரேமலதா மீது  அவதூறு வழக்கு</headline>
<description>
திருப்பூர்: ஜெ.,வை அவதுாறாக பேசியதாக, பிரேமலதா மீதும், அவரை துாண்டியதாக வைகோ மீதும், திருப்பூர் போலீசார் வழக்கு பதிவு செய்துள்ளனர்.திருப்பூர் மாவட்ட அ.தி.மு.க., செயலரும், அமைச்சருமான ஆனந்தன், வடக்கு போலீசில், புகார் ஒன்றை அளித்தார். அதில், 'திருப்பூரில், கடந்த 1ம் தேதி நடந்த, தே.மு.தி.க., பொதுக்கூட்டத்தில் பங்கேற்ற பிரேமலதா, முதல்வர் ஜெ., மீது களங்கம் ஏற்படுத்தும் வகையில் பேசினார். ம.தி.மு.க., பொதுச் செயலர் வைகோ, இதற்கு துாண்டுகோலாக இருந்தார். அவர்கள் இருவர் மீதும், நடவடிக்கை எடுக்க வேண்டும்' என, கூறியுள்ளார். பிரேமலதா மற்றும் வைகோ மீது, வழக்கு பதிவு செய்து போலீசார் விசாரிக்கின்றனர்.</description>
</news>
