<news>
<headline>முறைகேடாக நிலம் விற்றதால் விவசாயி தர்ணா</headline>
<description>
தலைவாசல்: தலைவாசல் ஒன்றியம், பட்டுத்துறை ஊராட்சியை சேர்ந்தவர் விவசாயி மணி, 65, அண்ணன் ஆறுமுகம், 69. கடந்த, ஐந்து ஆண்டுகளுக்கு முன், ஆறுமுகம், மணியிடம், 5 லட்சம் ரூபாய் கடனாக பெற்றார். அதற்காக, தன், 3 ஏக்கர் இடத்தின் அசல் பத்திரத்தை கொடுத்துள்ளார். இதனால், இருவருக்கும் கருத்து வேறுபாடு ஏற்பட்டது. ஆறுமுகம் பிரச்னைக்குரிய நிலத்தை சுப்ரமணி என்பவரிடம் விற்றுள்ளார். நிலம் விற்றது குறித்து, கடந்த, 4ம் தேதி தலைவாசல் சார்பதிவாளர் அலுவலகத்தில் பத்திரப்பதிவு நடந்துள்ளது. இதை அறிந்த மணி நேற்று காலை சார்பதிவாளரிடம் பத்திரப்பதிவு செய்தது குறித்து விவரம் கேட்டார். முறையான பதில் அளிக்காததால் வெறுப்படைந்த மணி அலுவலகம் முன் தர்ணாவில் ஈடுபட்டார். வெயில் அதிகரித்ததால், மயக்கமடைந்து சுருண்டு விழுந்தார். பின், ஆத்தூர் அரசு மருத்துவமனையில் சேர்த்தனர். விவசாயி மணி கூறுகையில்,''நிலத்திற்குண்டான அசல் பத்திரம் என்னிடம் இருக்கும் போது, நிலம் விற்கப்பட்டு பத்திரப்பதிவு நடந்தது எப்படி?'' என்றார்.</description>
</news>
