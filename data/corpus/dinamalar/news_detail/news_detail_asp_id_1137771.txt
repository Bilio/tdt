<news>
<headline>கனவுகளைக் கைப்பற்றுவோம் - 11</headline>
<description>
ஊக்கம் தரும் உணவு தொழில்அன்பின் தோழமைகளே நலமா?மனிதன் உயிர் வாழ உணவு, உடை , இருப்பிடம் இவை மூன்றும் கண்டிப்பாக தேவை ..இன்று, இதில் மிக முக்கியமான உணவு சம்பந்தப்பட்ட தொழில்கள் குறித்து பார்க்க போகின்றோம்…இந்தியா… கலாச்சாரத்தில் மட்டுமின்றி, உணவு முறைகளிலும் மிகவும் பிரபலமானது. இந்திய உணவுகளின் சுவைக்கு ஈடு இணை, இவ்வுலகில் வேறு எந்த ஒரு உணவும் இல்லை என்று சொல்லலாம். மேலும், பல்வேறு நாட்டினரும் விரும்பி சாப்பிடக்கூடிய வகையில், இந்தியாவில் சமைக்கப்படும் உணவுகளின் சுவையானது இருக்கும். அதிலும் சைவ, அசைவ உணவுகளில் மட்டுமின்றி, இனிப்பு வகைகளிலும் சிறந்து விளங்குகின்றது... தொழில்களில் கொடி கட்டி பறப்பது உணவு தொழிலாகும்..ஒரு நல்ல விஷயம் ஆரம்பிக்கும் முன்பு ஸ்வீட் சாப்பிட வேண்டும்ன்னு சொல்லுவாங்க... ஆகவே, முதலில் இனிப்பிலிருந்தே ஆரம்பிப்போமா?இனிப்பு மகிழ்ச்சியின் குறியீடு… நம்முடைய வாழ்க்கையில் நடைபெறுகின்ற மகிழ்ச்சி காலங்களில் உற்றாருக்கும் , உறவினர்கள் மற்றும் தோழமைகள் அனைவருக்கும் இனிப்பு தந்து தம் மகிழ்ச்சியை பகிர்ந்து கொள்கின்றோம்..கற்கண்டு இனிப்பு பண்டங்கள் பல வகைகள் இன்று நம்மிடையே இருந்தாலும் கற்கண்டின் மகிமையே தனியானது , இதற்கு எப்பொழுதும் வரவேற்புண்டு.கற்கண்டினைக் கொண்டு பல பொருட்கள் செய்யப்படுகின்றது , குல்கந்து, லேகியம், குளிர்பானங்கள் , இனிப்பு வகைகள் இப்படிப்பட்ட பொருட்களுக்கு கற்கண்டு மிக அவசியம். கற்கண்டு இரண்டு வகைப்படும் . பனங்கற்கண்டு , சீனிகற்கண்டு ஆகும். பனங்கற்கண்டு பனஞ்சாறிலும் , சீனிகற்கண்டு சீனியிலும் தயாரிக்கபடுகின்றன ..இதற்கு எப்பொழுதும் வரவேற்புண்டு.இனிப்பு வகைகள்இந்தியாவின் ஒவ்வொரு பகுதியிலும் ஒவ்வொரு வகையான இனிப்புகள் பிரபலமானதாக இருக்கும். உதாரணமாக, திருநெல்வேலியை எடுத்துக் கொண்டால் அல்வா , மதுரையில் ஜில் ஜில் ஜிகர்தண்டா,  கொல்கத்தாவில் ரசகுலா .  இப்படி இனிப்பு வகைகள் இங்கு மட்டுமில்லாது  வெளிநாடுகளிலும் பிரபலமானது.இயற்கை இனிப்புகளான தேன், கரும்புச் சாறு, இயற்கை வெல்லம், உளர் திராட்சை, பேரீட்சை, மற்றும் கடலை மிட்டாயும் கூட பிரபலம்தான்.இனிப்பு - கார உருண்டைகள்:  குழந்தைகள் நன்கு வளரவும், பெரியவர்கள் களைப்படையாமல் உழைக்கவும் புரதச்சத்து மிகவும் அவசியம்.  ''பொரி விளங்காய் உருண்டை, முப்பருப்பு உருண்டை, கேழ்வரகு மாவு உருண்டை போன்ற பாரம்பரியமான உணவு வகைகளுடன்... பிரெட் - பனீர் உருண்டை, பிஸ்கட் - கார்ன்ஃப்ளேக்ஸ் உருண்டை என்று குட்டீஸ்களை கவர்ந்து இழுக்கும்  அயிட்டங்களுக்கும் இன்று நல்ல வரவேற்பு உண்டு..ஹோம் மேட் சாக்லேட்:சாக்லெட் என்றால் சிறியவர்கள் முதல் பெரியவர்கள் வரை விரும்பி உண்ணும் ஒரு சிற்றுண்டி வகையாகும். சாக்லேட்ட. விரும்பாதவர்களைக் காண்பது அரிது. குட்டீஸ்  முதல் பெரியவர்கள் வரை சாக்லேட்டை விரும்பாதவர்களே இருக்க மாட்டார்கள். எந்த சீசனிலும் படுத்துப் போகாத பிசினஸ் சாக்லேட் தயாரிப்பு.  குறைந்த உழைப்பில் பெரிய வருமானம் .. இதில் தற்பொழுது ஹோம் மேட் சாக்லேட்கள்  விற்பனை சக்கை போடு போடுகின்றது..பேக்கரி தொழில் உணவுத் துறையில் பேக்கரிக்கு மிகவும் முக்கிய இடம் உண்டு. பிரட்கள், பலவிதமான கேக்குகள், பஃப்ஸ், சான்ட்விச், சிப்ஸ், பீட்சா , பர்கர்  போன்ற ஸ்நாக்ஸ் அயிட்டங்கள் என பலவகையான உணவுப் பொருட்களை விற்கும் இடமாக இந்த பேக்கரிகள் இருக்கின்றன. இயந்திரமயமான  இன்றைய பரபரப்பான வாழ்க்கையில் பல சமயங்களில் வீட்டில் சமைக்க முடியாமல் போய்விடுகிறது. எனவே, பேக்கரியிலிருந்து பிரட் வாங்கி சாப்பிடும் பழக்கத்துக்கு மக்கள் ஆளாகி வருகிறார்கள். இதனால் நகர்ப் பகுதிகளிலும் கிராமப்புறங்களிலும் பேக்கரி தொடங்க நிறைய வாய்ப்புகள் கொட்டிக் கிடக்கின்றன. மக்கள் நடமாட்டம் அதிகளவில் இருக்கும் இடங்களைத் தேர்வு செய்து பேக்கரியைத் தொடங்கினால், விற்பனை களைகட்டும் என்பதைச் சொல்லவே தேவையில்லை.. நறுமணமூட்டிய குளிர் பாலேடு:என்னங்க புரியலையா? அட நம்ப ஐஸ் கிரீமுக்கு தான் இந்த பெயர்..சிறியவர்கள் முதல் பெரியவர்கள் வரை விரும்பி சாப்பிடுவார்கள். சக்கை போடும் தொழிலிலும் இதுவும் ஒன்று என்று சொல்லி தெரியவும் வேண்டுமா…?குளிர்பானம் தயாரித்தல் ;நம்முடைய நாடு உஷ்ண பிரதேசமாகும். குறிப்பாக, கோடை காலங்களில் மிக கடினமான வெப்பம் நம்மில் பலரை வாட்டி வதக்கிவிடும் . எனவே நம் நாட்டில் குளிர்பான விற்பனை அதிகமாகும்..  பாக்கெட்டுகளில் அடைக்கப்பட்டு வரும் பழச்சாறுகள் பலதும் உண்மையில் பழச்சாறுகள் அல்ல.  ஆபத்தான வெறும் ரசாயனக்கலவைகளே. இத்தகைய சூழ்நிலைகளில் இயற்கையாக கிடைக்கும் மோர், லெமன்ஜூஸ், காரட் ஜூஸ், இயற்கையான பழச்சாறுகள், இளநீர் போன்ற குளிர்பானங்களுக்கு நல்ல வரவேற்ப்பு உண்டு... கடந்த சில ஆண்டுகளாக  மீண்டும் இயற்கை உணவு பக்கம், மக்கள் தங்கள் கவனத்தை திருப்பி வருகின்றனர். இதன் விளைவு,  கோடை காலங்களில் ஆங்காங்கே தள்ளுவண்டிகளில் கம்பங்கூழ், கேப்பைக் கூழ் விற்பனை செய்வதை காண முடிகிறது. சுத்தமாக செய்து விற்றால் நல்ல லாபம் தரக்கூடிய தொழிலாகும்..எச்சில் ஊறும் ஊறுகாய்..தினுசு தினுசாக வந்தாலும், நல்ல சுவை, தரம் உள்ள ஊறுகாய்க்கு என்றுமே கிராக்கி உள்ளது. தேடி வந்து வாங்குவார்கள். எலுமிச்சை, மாங்காய், நார்த்தங்காய் உள்ளிட்ட ஊறுகாய்களோடு,  வாழைப்பூ, பப்பாளி , பாகற்காய்  போன்ற வித்தியாசமான ஊறுகாய்கள், மேலும் மீன் ஊறுகாய்கள்  தயார் செய்து விற்றால் நம் காட்டில் மழை தான்..ஸ்குவாஷ் , இஞ்சி முரப்பா, டூட்டி ப்ரூட்டி , ஜாம் , ஜெல்லி போன்றவை தயார் செய்து விற்பனை செய்யலாம்..பணமாக சம்பாதித்தால் தான் வருமானம் என்றில்லை , வீட்டுக்கு ஆகும் செலவுகளைக் குறைப்பதும் கூட ஒரு வகையில் வருமானம் தான் ..அந்த வகையில் மேற்கண்டவற்றை சுத்தமாக நம் வீட்டிற்கு தேவையானதை நாமே செய்து கொள்வது கூட ஒரு வகையில் சம்பாத்தியம் தான்..உணவு தொழில் தொடரும்...-ரோஸலின்</description>
</news>
