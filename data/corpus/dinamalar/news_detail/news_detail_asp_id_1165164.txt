<news>
<headline>கனவுகளைக் கைப்பற்றுவோம் - 16</headline>
<description>
அதோ வருகிறாரே அவரை பார்த்தீர்களா? எவ்வளவு துணிச்சலுடன் அந்தத் தொழிலை செய்தார்..இன்றைக்கு பாரு காரு என்ன பங்களா என்ன என்று சிலரை வியப்புடன் குறிப்பிட்டு சொல்லியிருப்போம்...துணிந்தவர்களுக்கு துக்கம் இல்லை என்பார்கள் ..துணிந்து விட்டால் துக்கம் மட்டும் இல்லை தூக்கமும் வருவதில்லை எப்பொழுதும் அவர்கள் இலக்கை நோக்கியே சிந்தித்து கொண்டிருப்பார்கள்..சுயமாக தொழில் செய்ய வேண்டும் என்ற முடிவுக்கு வந்து விட்டால் அதை பற்றிய தேடல், தாகம் இருந்து கொண்டே இருக்க வேண்டும்.அப்புறம் தோழமைகளே இன்றைக்கு என்ன தொழில் என்று தானே ஆவலுடன் இருக்கீங்க...இன்றைக்கு விளம்பரத்துறையில் சக்கை போடு போட்டுக் கொண்டிருக்கும் பிரிண்டிங் தொழில் குறித்து பார்க்க உள்ளோம்...புதுமனை புகுவிழாவோ,காதுகுத்தோ,கல்யாணமோ, துக்க நிகழ்ச்சியோ - எதுவாக இருந்தாலும் இன்றைக்குப் பத்திரிகை அடித்து அதை ஊருக்குத் தெரியப்படுத்துவது வாடிக்கையான விசயமாக மாறிவிட்டது. இதற்கு அடிப்படையாக இருப்பது பிரின்டிங் தொழில். இந்தத் தொழில்மூலம் இன்றைக்கு நல்ல வருமானம் பார்த்து வருகின்றனர் பலர். பெரிய ஆப்செட் இயந்திரங்கள் வைத்திருந்தால்தான் பிரின்டிங் தொழிலில் லாபம் பார்க்க முடியும் என்றில்லை. சிறிய அளவில் மினி ஆப்செட் என்று சொல்லப்படும் இயந்திரங்களைக்கொண்டும் வெற்றிகரமாக வருமானத்தை ஈட்டலாம்.வீட்டு விசேஷங்களுக்கான பத்திரிகைகள் தவிர, விசிடிங் கார்டு , விதவிதமான விளம்பரங்கள், பில் புக்குகள், லெட்டர் பேடுகள், விளம்பரத் துண்டறிக்கைகள், விளம்பரத் துணிப்பைகள் அச்சிடுதல், பனியன்களில் அச்சிடுதல், பேட்ஜ்கள் தயாரித்தல், ஸ்டிக்கர்ஸ் தயாரித்தல், வாழ்த்து அட்டைகள் தயாரித்தல், புத்தகங்களின் மேலட்டை அச்சிடுதல், போஸ்டர்கள் அச்சிடுதல், கொடிகள் அச்சிடுதல், பேனர்கள் அச்சிடுதல், நேம் கீ செயின், காலேண்டர், பஸ் டிக்கெட், சினிமா டிக்கெட், டயரி, போஸ்டர், புத்தகம், தீப்பெட்டிக்கு லேபில், மேப், தொங்கும் போஸ்டர், போன்ற ஏராளமான வாய்ப்புகள் இந்தத் தொழிலில் உள்ளது.இத்தனை தொழில் வாய்ப்புகளை அள்ளி வழங்கி கொண்டிருக்கும் பிரிண்டிங் தொழிலில் பல வகை உண்டு அவை இன்க் ஜெட் பிரிண்டிங், டிஜிட்டல் பிரிண்டிங், ஸ்க்ரீன் பிரிண்டிங், ஹீட் பிரஸ், பிலேசோக்ராபிக் பிரிண்டிங், லேசர் பிரிண்டிங், பேட் பிரிண்டிங் மற்றும் ஆப் செட் பிரிண்டிங். 'ஸ்க்ரீன் பிரின்ட்டிங் மூன்று வகைப்படும். குவாலிட்டி முறை, டைரக்ட் முறை, லாஸ் ரன்னிங் ஜாப் என்ற இந்த மூன்று முறைகளிலும், அதற்கு உபயோகிக்கும் ஸ்க்ரீன் வேறுபடும்.
குவாலிட்டி முறை, சில நூறு காப்பிகள் மற்றும் எடுக்கப் பயன்படும். துல்லியமாக இருக்கும். இதற்கு 5 ஸ்டார் ஸ்க்ரீன் உபயோகிக்க வேண்டும். இது சிவப்பு நிறத்தில் இருக்கும். இரண்டாவதான டைரக்ட் முறையில், மஞ்சள் பை, 'நான் ஓவன்' பைகளில் பிரின்ட்டிங் செய்யலாம். இதன் டைரக்ட் ஸ்க்ரீன், மஞ்சள் நிறத்தில் இருக்கும்.
மூன்றாவது முறையான 'லாஸ் ரன்னிங்'குக்கு, கிரோன் (இணூணிண) லேயர் ஸ்க்ரீன் உபயோகிக்க வேண்டும். இது நீல நிற ஸ்க்ரீன் ஆகும். அதிக எண்ணிக்கையில் பிரின்ட் செய்ய இது உதவும். ஆக, எது உங்கள் வசதிக்கும் வரும் ஆர்டர்களுக்கும் ஏற்றது என்று யோசித்து, தேர்ந்தெடுத்துக் கொள்ளலாம்.
டிஜிட்டல் பிரிண்டிங்கில் இன்று சக்கை போடு போடுவது ஃப்ளெக்ஸ் ப்ரின்டிங். இரண்டு அடி முதல் பிரமிக்கவைக்கும் அளவு பேனர்கள் நினைத்த நேரத்தில் நினைத்தவுடன் பிரமிக்கவைக்கும் டிஜிட்டல் ஃப்ளெக்ஸ் ப்ரின்டிங், புதிதாகத் தொழில் தொடங்க நினைப்பவர்களுக்கு மிகச் சிறந்த வாய்ப்பு.
இதில் முன்பக்க ப்ரின்டிங், பேக் சைடு ப்ரின்டிங் என இருவகை உள்ளன. முன்பக்கமாக விளக்குகள் பொருத்தும் வகையும், பின்பக்கம் மின்விளக்குகள் பொருத்தப்பட்டு ஒளிரூட்டும் விளம்பரமாகவும் பார்ப்பதுதான் இந்த இருவகை ஃப்ளெக்ஸ்கள். டிஜிட்டல் ப்ரின்டிங் இயந்திரம், கணினி, ப்ரின்டர் மற்றும் சில அடிப்படை உபகரணங்கள் போதுமானது. நன்கு திறமையான வடிவமைப்பு ஆட்கள், ப்ரின்டிங் தொழில் தெரிந்தவர்கள், உதவியாளர்கள் தேவைப்படும். கணினி மூலம் உருவாக்கப்படும் வடிவமைப்பை அப்படியே டிஜிட்டல் இயந்திரத்தில் ப்ரின்டிங் செய்யவேண்டியதுதான். 
 பிரிண்டிங் தொழிலில் இயந்திரங்கள் இல்லாமல் வீட்டில் இருந்தபடியே செய்யக் கூடிய தொழில். இதன் மூலம் சணல் பைகள், துணிப்பைகள், போன்றவற்றிலும் ஆர்டர் எடுத்து பிரிண்ட் செய்து கொடுக்கலாம். ஓரளவிற்கு இடவசதி உள்ளவர்கள் இத்தொழிலை செய்யலாம்.
 பிளாக் பிரிண்டிங்: இது சுலபமாகச் செய்யக் கூடிய பிரிண்டிங் தொழிலாகும். தலையணை உறை, படுக்கை விரிப்பு, சுடிதார், சேலை போன்றவற்றில் பிரிண்டிங் செய்யலாம். மேலும் கடவுள் படங்கள், பூ டிசைன்கள் ஆகியவற்றை பிரிண்டிங் செய்து, பிரேம் போட்டு விற்பனை செய்யலாம்
டை அண்டு டை: இதை சுடிதார், நைட்டி, படுக்கை விரிப்பு போன்றவற்றை பிரிண்ட் செய்யலாம். பிளாக் பிரிண்ட் போல் இல்லாமல் வட்ட வடிவில், அலை அலையாக பலவிதங்களில் பிரிண்ட் செய்யலாம். இந்த துணிகளினால் தயார் செய்த பைல்கள் , கைப்பைகள் போன்றவற்றிற்கு நல்ல வரவேற்ப்பு உண்டு.. .மதி நுட்பம் இருந்தால் மட்டும் போதாது , ஒரு செயலை வெற்றிகரமாக முடிக்க துணிவு நிறைய வேண்டும்..இந்த தொழில் தான் என்று முடிவு செய்து இறங்கி விட்டால் எந்த வித குழப்பமும் நேராமல், தடைகளை , தோல்விகளை கண்டு சோர்வடையாமல் முனைப்புடன் முன்னேறிக்கொண்டே இருக்க வேண்டும். துணிவு ஒன்று தான் தொழில் முனைவோர்களின் பக்க பலம் ..இனி உங்கள் முயற்சியும் , துணிவும் வெற்றியை தரும்..கனவுகள் தொடரும்..- ரோஸலின்</description>
</news>
