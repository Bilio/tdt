<news>
<headline>ஜல்லிக்கட்டும்... தமிழர் வீரமும்!</headline>
<description>
ஏறத்தாழ, 6000 ஆண்டுகளுக்கு முன்பாகவே மனிதன், மாடுகளை அடக்கி, அதை வீட்டு விலங்காக மாற்றினான். சுமார், 3500 வருடங்களுக்கு முன்பாகவே, மாடுகளை, வீரர்கள் அடக்குவது போன்ற, சுவர் ஓவியங்கள் தமிழகத்தில் கிடைத்துள்ளன. முற்கால தமிழகத்தில், 'ஏறுதழுவுதல்' என்கிற பெயரில், ஜல்லிக்கட்டு நடந்துள்ளது. ஆண்கள், தங்கள் வீரத்தை பறைசாற்றும் வீர விழாவாகவே, 'ஜல்லிக்கட்டு' பார்க்கப்பட்டுள்ளது.அக்காலத்தில், காளையை அடக்கும் ஆண்களையே, பெரும்பாலான பெண்கள் தங்கள் துணைவராக தேர்ந்தெடுப்பர். 'அசுர பலம் கொண்ட காளையை அடக்கிய நான், நிச்சயம் உன்னை திருடர்களிடமிருந்தும், காட்டு விலங்குகளிடமிருந்தும் காப்பேன். என்னை திருமணம் செய்து கொள்' என, ஆண்கள் வீரம் காட்டி, பெண்களை மணம் புரிய, ஜல்லிக்கட்டு ஒரு முக்கிய நிகழ்வாக, வரலாற்றில் இருந்து வந்துள்ளது. தமிழர்களின் பாரம்பரியத்தோடும், கலாசாரத்தோடும் பின்னிப் பிணைந்தது ஜல்லிக்கட்டு.உலகம் முழுவதும் உள்ளது:</description>
</news>
