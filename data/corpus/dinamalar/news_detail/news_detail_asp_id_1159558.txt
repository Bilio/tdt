<news>
<headline>கனவுகளைக் கைப்பற்றுவோம் - 15</headline>
<description>
அழகே அழகு.. தேவதை… ஆயிரம் பாவலர் எழுதும் காவியம் கூந்தல் வண்ணம் மேகம் போல குளிர்ந்து நின்றது கொஞ்சுகின்ற செவிகள் இரண்டும் கேள்வி ஆனது பொன்முகம் தாமரை பூக்களே கண்களோ மன கண்கள் சொல்லும் பொன்னோவியம்... என்ன அழகு எத்தனை அழகு கோடி மலர் கொட்டிய அழகு இன்று எந்தன் கை சேர்ந்ததே... பூவுக்குள் ஒளிந்திருக்கும் கனிக்கூட்டம் அதிசயம்..! வண்ணத்து பூச்சி உடம்பில் ஓவியங்கள் அதிசயம்..! உண்மைதான்! ரகசியங்கள் நம் கண்களுக்குப் புலப்படாமல் இருக்கும்வரை அவை ஆச்சரியமான அதிசயங்கள்தான்! எப்போது அவை நம் கண்களுக்கு புலப்படுகிறதோ, அப்போது அவை அழகான அதிசயங்களாக நம்மை பிரமிக்க வைத்துவிடும். அழகு ..ஆம் இந்த வார்த்தையை விரும்பாதவர்களை விரல் விட்டு எண்ணி விடலாம் அந்தளவுக்கு ஒவ்வொருவரும் இன்னும் கொஞ்சம் நளினமாகக் காட்சி தந்தால் என்ன, முகம் இன்னும் கொஞ்சம் சிவப்பழகுடன் இருந்தால் நல்லது தானே, கூந்தல் இன்னமும் நீளமாக, அடர்த்தியாக இருந்தால் சற்று அழகாயிருக்குமே என்றெல்லாம் பெண்கள் எண்ணுவதும், நேர்த்தியான சிகை அலங்காரத்துடன் இன்னும் கொஞ்சம் சிவப்பான முகத்துடனும் கம்பீரமாகக் காட்சி தந்தால் நன்றாக இருக்குமே என பெரும்பாலான ஆண்கள் நினைப்பதும் இப்போதெல்லாம் வழக்கமான ஒன்றாகி விட்டதுமுன்பிருந்த தலைமுறையினர் மஞ்சளும் , சந்தனமும், பன்னீராலும் தன அழகை பராமரித்தனர் என்றால் இந்த காலத்து பெண்கள் முகப்பூச்சுகளை பயன்படுத்துகின்றனர் அவசரம் கலந்த அதிரடியான நிகழ்வுகள் நிறைந்த இன்றைய வாழ்க்கை முறை, அனைவரையும் மூச்சுமுட்டத் துரத்திக் கொண்டுதான் இருக்கிறது. அந்த ஓட்டத்தால் அவர்களின் உணவு பழக்கம், மனச்சோர்வு, பதட்டம் போன்றவைகளால் பாதிக்கப்படுகின்றனர் , சுற்றுச் சூழல் மாசுவால் தோலில் , தலைமுடியில் ஏற்படும் மாற்றங்கள், தூக்கமின்மையால் முகத்தில் தெரியும் சோர்வு, கருவளையம் போன்ற்வை ஆண்/ பெண் இருபாலருக்கும் உற்சாகமின்மையை உருவாக்குகிறது. இதனால் அவர்கள் தன்னம்பிக்கை தகர்ந்துபோய்விடுகிறது. அதனால் ஆண்களும், பெண்களும் அழகு நிலையங்களை நம்புகிறார்கள். அங்கே புறத்தை அழகுபடுத்தி, அகத்திலும் தன்னம்பிக்கையை தூக்கி நிறுத்துகிறார்கள். புதிய தொழில் நுட்பங்களுடன் அழகு கலை மகத்தான விரிவாக்கத்தைப் பெற்றதற்கான முக்கிய காரணம் ஆண்- பெண் இருபாலரிடையேயும் அழகு சிகிச்சை மற்றும் அழகுபடுத்தலில் ஏற்பட்டுள்ள மிகப்பெரிய அளவிலான விழிப்புணர்வே ஆகும்.அழகு நிலையம் என்றதும், குடும்ப பெண்களுக்கு அது எதற்கு என்று பெண்கள் விலகி ஓடிய காலம் ஒன்று இருந்தது. இன்று அழகு நிலையங்களைத் தேடி எல்லோரும் ஓடுகிறார்கள். காரணம், அழகு நிலையம் என்பது அழகுபடுத்தும் இடம் மட்டுமல்ல, ஆரோக்கிய அம்சங்களும் அங்கே நிறைந்திருக்கிறது. அதனால்தான் ஏராளமான பெண்கள் அழகுக் கலையை கற்று வீட்டிலேயே அழகு நிலையங்கள் அமைத்து சம்பாதிக்கிறார்கள். இந்தத் துறையில் ஆர்வத்துடன் ஈடுபடுபவர்கள் பொருளாதார சுதந்திரத்தோடு இருக்கிறார்கள். அவர்களுக்கு தங்கள் வேலையை ரசித்து செய்வதால் முழு திருப்தியும் இருக்கிறது. குறிப்பாக, நிறைய பெண்களுடைய வாழ்க்கையை சாதகமான சூழலுக்கு மாற்றக்கூடிய வல்லமை இந்தத் துறைக்கு உண்டு. அழகுக் கலைப் பயிற்சியில் ஆர்வமுள்ளவர்கள் இதற்குரிய பாடங்களைப் படிப்பதோடு, வாடிக்கையாளர்களிடம் எப்படி பேசவேண்டும்; எப்படி பழக வேண்டும் என்பது பற்றியெல்லாம் கற்றுக்கொள்வது மிகவும் அவசியம். எல்லா மொழி வாடிக்கையாளர்களிடமும் சுலபமாகத் தொடர்புகொள்ள வேண்டும். அதற்கு, ஆங்கில மொழி அறிவு கொஞ்சமாவது இருந்தால் நல்லது.. அதேபோல், வேலை உத்தரவாதமும் உண்டு. எளிதில் தனியாக தொழில் தொடங்கி வெற்றி பெறவும் முடியும். இந்தத் துறையில் இவ்வளவுதான் படிப்புன்னு சொல்லவே முடியாது. அந்த அளவுக்கு நாளுக்கு நாள் நிறைய விஷயங்கள் வந்துகிட்டே இருக்கு. நம்மை நாமே அப்டேட் பண்ணிக்கிட்டே இருக்கணும். மணப்பெண் அலங்காரம் முகூர்த்த நாட்களில் கூடுதல் வருமானம் கிடைக்கும். இதில் முறையான பயிற்சி, பொறுமை, ஆர்வம் இருக்கவேண்டும். நிகழ்ச்சிகளுக்கு குறித்த நேரத்துக்கு செல்வது அவசியம். அவசரகதியில் செய்தால், அலங்காரம் நன்றாக இருக்காது. மணப்பெண்ணுக்கு ஒரு மாதத்துக்கு முன்பு இருந்தே சரும பராமரிப்புகளை மேற்கொள்ள வேண்டும். நிகழ்ச்சிக்கு முன்னதாக மட்டும் மற்ற அலங்காரங்களை செய்ய வேண்டும். எண்ணெய் பிசுபிசுப்பில்லாத, நிலைத்து நிற்கக்கூடிய மேக்கப் சாதனங்களை பகல் நேரத்தில் மணமகளுக்கு பயன்படுத்த வேண்டும். மாலை, இரவு நேரங்களில் வேறு விதமான மேக்கப் யுக்திகளை கையாளலாம். மெஹந்தி போடும்போது, பழைய பாணியை பின்பற்றாமல், புதிய டிசைன்கள் போடுவது பலரையும் கவரும். இதற்கு அழகுணர்ச்சியும், கற்பனை திறனும் அவசியம். அனுபவம் அதிகரிக்க அதிகரிக்க தொழில் சிறக்கும். வீட்டில் இருந்தவாறே வெளியிடங்களுக்கு சென்று மணப்பெண் அலங்காரம், மெஹந்தி போடும் பணி மேற்கொண்டால் குறைந்த முதலீட்டில் நல்ல வருவாய் கிடைக்கும். புதிய தொழில் நுட்பங்களைப் புகுத்தி, காலத்திற்கேற்ற முறையில் தயார்ப்படுத்திக் கொண்டு பல அழகு நிலையங்கள் களம் இறங்கியுள்ளனர்.... ஹேர்-ஸ்பா எனப்படும் சிகை அலங்காரங்கள், Hair Straightening என்னும் முடிநீட்டல், முடி நிறம் மாற்றுதல் முதலியனவும் பேசியல் ஒயிட்டனிங், ஃபூரூட் பேசியல், சாக்கலேட் பேசியல், அரோமா பேசியல், கோல்டன் பேசியல் ஆகியவையும் ஸ்பா - பெடிகியூர், ஸ்பா-மெனிக் கியூர், வாக்ஸிங், வார்ட்ஸ் ரிமூவிங் (மரு நீக்குதல்) முதலானவைகளும் நவீன தொழில் நுட்பங்களுடன், உத்திரவாதம் செய்யப்பட்ட பொருட்களைக் கொண்டும், மிக அண்மையிலான செய் முறை யுக்திகளுடனும் பாதுகாப்புடனும் திறம்படச் செய்யப்படுகின்றன.தற்பொழுது இயற்கை பக்கம் மக்களின் கவனம் திரும்பிய நிலையில் நாம் அன்றாடம் பயன்படுத்தும் உணவுப் பொருட்களான பழங்கள், காய்கறி மற்றும் பூ போன்ற இயற்கையாக்க் கிடைக்கும் பொருட்களைக் கொண்டே அழகைப் பாதுகாக்கும் அற்புதக் கலையை அகத்துக்கும் புறத்துக்கும் சிகிச்சை மேற்கொள்ளும் அழகு நிலையங்களுக்கு மக்களின் வரவேற்பு உண்டு என்று சொல்லவும் வேண்டுமா..இந்த துறையை பொறுத்தவரை நாளுக்கு நாள் அழகு நிலையம் அதிகரித்து வருவது போல் தெரிந்தாலும் ..இக்கலையை படித்து தொழில் ஆரம்பித்து செய்ய முடியாமல் தடுமாறியவர்கள் நிறைய நபர்கள் உண்டு, இதற்கு காரணம் முறையான பயிற்சியின்மையே , வாடிக்கையாளர்களின் உடல் நிலைக்கு எது பொருந்தும், எது பொருந்தாது என்பதை தெரிந்து கொள்ளாததும் ஒரு காரணம் .மேக்கப் போடும்போது நல்ல தரமான கம்பெனி பொருட்களை வாங்கி மேக்கப் போடணும். விலை கம்மியாக கிடைக்கிறது; என்று நினைத்து மலிவான பொருட்களை வாங்கி பயன்படுத்தி லாபம் ஈட்டலாம் என்று தப்பு கணக்குப் போடக்கூடாது. அப்புறம் இன்னும் அதிக பணத்தை செலவழிக்க வேண்டிய நிலை வந்துவிடும்..ஆங்காங்கு நடக்கும் ஒரு மாத பயிற்சி எடுத்துக் கொண்டு தாங்களும் அழகு நிலையம் நடத்திவிடலாம் என்று நினைக்கிறார்கள். இதில் தொழில்நுட்பம் இருக்கிறது; அறிவியல் இருக்கிறது; புதிய உத்திகள் தேவை இருக்கிறது. இதற்கு ஒரு மாத கால பயிற்சி போதுமானது இல்லை...நிறைய பயிற்சி எடுக்க வேண்டும் என்ற தாகம் தனியாமல் இருக்க வேண்டும். கடினமான பாறையை மென்மையான நீர் துளை செய்கின்றது.. அன்பான அணுகுமுறையால் வாடிக்கையாளர்களை தன வசமாக்கலாம்..</description>
</news>
