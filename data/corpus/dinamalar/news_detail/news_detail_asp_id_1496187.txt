<news>
<headline>அறி(வி)யலாம் வாங்க!</headline>
<description>
தூங்கும்போது திடீரென விழிப்பு ஏற்பட்டால், உடலை துளியும் அசைக்க முடியாமல், யாரோ கட்டிப்போட்டிருப்பது போன்ற நிலை ஏற்படுவதுண்டு. இதை, 'அமுக்குவான்பிசாசு' பிடித்திருப்பதாகக்கூடசொல்வார்கள். இது எதனால்?ப. அண்ணாமலைஒட்டன்சத்திரம்முன்னோரின் ஆவி, வஞ்சிக்கப்பட்டவர் பேயாக வருவது. வேற்று கிரகமனிதர்கள் உடலை ஆக்கிரமிப்பது. இப்படி தூக்கத்தில் மனம் விழித்து, உடலை அசைக்க முடியாமல் போகும் நிலையை விளக்க பேச்சுவழக்கில் பலகதைகள் சொல்லப்படுவதுண்டு. அவையெல்லாம் கட்டுக்கதைகளே. 'ஸ்லீப் பாராலிசிஸ்' எனப்படும் உறக்க வாதத்தை தூக்கவியல் வல்லுனர்கள் விரிவாக ஆராய்ந்திருக்கின்றனர். அவர்களது தீர்ப்பு: இது சில விநாடிகள் முதல் சில நிமிடங்கள் வரை நீடிக்க லாம்; இது எந்த வயதினருக்கும் வரலாம் என்றாலும் பதின் வயதினர், இருபதுகளில் இருப்பவர்களுக்கு வரவாய்ப்புக்கள்அதிகம். நமக்கு ஆழ்ந்த தூக்கம் படிப்படியாக ஏற்படு கிறது. உடலின் இயக்க நரம்புகளும், தசைகளும் ஒய்வெடுக்க முதலில் ஆரம்பித்து, பிறகு மூளையின் சிலவிழிப்புணர்வுப் பகுதிகள் கதவை சாத்த ஆரம்பிக்கின்றன. அதேபோல விழித்தெழுவதும் படிப்படியாக நடக்கிறது. இந்தபடி நிலைகளில் சிறிய இடறல் நேரும்போது, சிந்திக்கக்கூடிய, சுற்றிலும் நடப்பதை உணரக் கூடிய நிலையில் இருந்தாலும், உடலை எவ்வளவு முயற்சி செய்தும் அசைக்க முடியாத நிலை ஏற்படலாம். சில மருந்துகள் உண்பதால் பக்கவிளைவாகவோ, பல நாட்கள் தூக்கம் கெடுவதாலோ, போதைப் பழக்கம் இருப்பதாலோ உறக்க வாதம் வரக்கூடும். அதேபோல, தூக்கம் தொடர்பான நோய்கள் உள்ளவர்களுக்கு இந்தநிலை அடிக்கடி வரக்கூடும்.</description>
</news>
