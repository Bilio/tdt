<news>
<headline>மகா சிவராத்திரி: சிவனை அறிந்துகொள்ளுங்கள்</headline>
<description>
சிவன் - நமக்கு மிகப் பரிச்சயமான கடவுள்களில் ஒருவர். ஊரெல்லாம் கோவில் கொண்டவர். கண்களாலேயே எரிக்கக்கூடிய கடும்கோபக்காரர்... ஆனால், அதே சமயம் பக்தர்கள் மனமுறுகி வேண்டினால் அவர்கள் கேட்பதையெல்லாம் கொடுக்கும் தாயுள்ளம் கொண்டவர். 
அவர் சுந்தரர், சிலசமயம் கோர உரு கொண்டவரும்கூட. எல்லாவற்றையும் துறந்துவிட்ட மாபெரும் துறவி, சம்சாரியும் கூட. ஒழுக்கசீலர், ஆனால் குடிகாரர், போதைப் பொருளுக்கு அடிமையானவர். அவர் நர்த்தகர், ஆனால் அசைவின்றி ஒரே இடத்தில் அமர்ந்திருப்பவரும் கூட. தெய்வங்கள், பிசாசுகள் உட்பட பல வகையான உயிரினங்கள் அவரை வழிபடுகின்றன. இப்படி சிவனைச் சுற்றி இருக்கும் முரண்பாடுகள் ஏராளம். ஏன் இப்படி? இவர் ஒருவரை நீங்கள் ஏற்றுக் கொண்டுவிட்டால், வாழ்வையே நீங்கள் கடந்துவிடுவீர்கள். நீங்கள் விரும்புவது விரும்பாதது என எல்லாக் குணங்களையும் சேர்த்து வைத்திருக்கும் இந்தப் பயங்கரமான மனிதரை நீங்கள் ஏற்றுக் கொண்டுவிட்டல், வேறு எதனோடும் உங்களுக்குப் பிரச்சனை இருக்காது.</description>
</news>
