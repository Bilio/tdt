<news>
<headline>கோவில் குளத்தில் மூழ்கி வெல்டர் பலி</headline>
<description>
ஓசூர்: தேன்கனிக்கோட்டை அடுத்த தளி அருகே, கோவில் குளத்தில் மூழ்கி வெல்டர் பலியானார். கர்நாடக மாநிலம் ஆனைக்கல் பகுதியை சேர்ந்தவர் சாதிக்பாஷா, 20. வெல்டிங் தொழில் செய்து வந்த இவர், நேற்று முன்தினம், தேன்கனிக்கோட்டை அடுத்த தளி அருகே உள்ள தேவர்பெட்டா ருத்ர முனீஸ்வரர் கோவிலில், கிரில் அமைக்கும் பணியில் ஈடுபட்டிருந்தார். பணியை முடித்து விட்டு, கோவில் குளத்தில் குளிக்கச் சென்ற சாதிக்பாஷா, நீச்சல் தெரியாததால், தண்ணீரில் மூழ்கி பலியானார். தளி போலீசார், சடலத்தை மீட்டு, தேன்கனிக்கோட்டை அரசு மருத்துவமனைக்கு அனுப்பி வைத்தனர். மேலும் வழக்குபதிவு செய்து விசாரணை நடத்தி வருகின்றனர்.</description>
</news>
