<news>
<headline>மக்கள் குரல்</headline>
<description>
பொதுமக்களிடம் வசூலிக்கப்படும் வரிப்பணத்தில் தான் இலவச பொருட்கள் கொடுக்கின்றனர். அவர்களது கடமையை செய்வதற்கு நம்மிடம் லஞ்சம் வாங்குகின்றனர். 1967ல் இருந்து திராவிட கட்சிகள் தான்ஆட்சி செய்துள்ளன. இனியாவது புதுயுகம் பிறக்கும் என்ற நம்பிக்கையில், தே.மு.தி.க.,வுக்கே எனது ஓட்டு.எஸ்.ஜெயந்தி, 35,தனியார் நிறுவன ஊழியர், பொள்ளாச்சிதி.மு.க., - அ.தி.மு.க.,வினர் தங்களது ஆட்சி காலங்களில், வாக்காளர்களின் நலனுக்காக செயல்படுவதை விட்டுவிட்டு, இலவசங்கள் கொடுப்பதிலேயே கண்ணும் கருத்துமாக செயல்பட்டனர். இளைஞர்களுக்கு வேலை கிடைக்க வழி வகை செய்தால் அவர்களே தேவையான பொருட்களை வாங்கி கொள்வர்.எஸ்.நிர்மல், 32,திருவல்லிக்கேணி, சென்னைதி.மு.க., - அ.தி.மு.க., கட்சிகளே, ஆட்சிக்கு வருவதை தவிர்த்து, புதியவர்களுக்கு வாய்ப்பு தர வேண்டும். லஞ்சம், ஊழல் செய்பவர்கள் என தெரிந்திருந்தும், மீண்டும் அவர்களுக்கு வாய்ப்பு கொடுப்பது, தவறானது. பொய்யான வாக்குறுதிகளை நம்பி, மக்கள் ஏமாறுவது வருத்தமளிக்கிறது.எம்.சண்முகநாதன், 19,கல்லுாரி மாணவர், திருப்பூர்இந்த நுாற்றாண்டின் மிகச்சிறந்த பெண்மணி, முதல்வர் ஜெ.,தான். புதிய பேருந்துகள், குடிநீர், ரோடு போன்று அடிப்படை வசதிகளை மேம்படுத்தி யுள்ளார். தொலைநோக்கு பார்வையுடன் செயல்பட்டால் தமிழகம் மென்மேலும் வளரும். ஆகவே எனது ஓட்டு அம்மாவுக்கே.வி.பி.ரவிச்சந்திரன், 46தனியார் நிறுவன ஊழியர், கோவைவிவசாயமே இந்தியாவின் முதுகெலும்பு. எனவே, விவசாயிகளுக்கு நிறைய சலுகைகள் வழங்கப்பட வேண்டும்., வட்டி இல்லா கடன் வழங்க வேண்டும். மாணவர்களின் எதிர்கால நலனை கருத்தில்கொண்டு, கல்விக்கடன் பெறுவதை எளிதாக்கும் கட்சிக்கே எனது ஓட்டு.ஆர்.கிருஷ்ணகுமார், 47கோவைஎந்த கட்சி வேட்பாளராக இருந்தாலும், அவர் ராமநாதபுரம் தொகுதியை சேர்ந்தவராக இருக்க வேண்டும். படித்த வேட்பாளராகவும், எளிதில் சந்திக்க கூடியவராகவும், பொதுமக்கள் நலனில் அக்கறை செலுத்துபவராகவும் இருப்பவரை தேர்ந்தெடுத்து ஓட்டு போடுவேன்.கே.ஜி.சரவணக்குமார், 47புத்தக கடை உரிமையாளர், கீழக்கரை, ராமநாதபுரம்</description>
</news>
