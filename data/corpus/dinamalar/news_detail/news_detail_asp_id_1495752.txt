<news>
<headline>ஸ்டாலின், மேயர் துரைசாமிக்கு தடை கோரிய மனு தள்ளுபடி</headline>
<description>
சென்னை:  தி.மு.க., பொருளாளர் ஸ்டாலின், சென்னை மேயர் துரைசாமி ஆகியோர், சட்டசபை தேர்தலில் போட்டியிட தடை கோரிய மனுவை, சென்னை உயர் நீதிமன்றம் தள்ளுபடி செய்தது. சென்னை, கொளத்துாரைச் சேர்ந்த வழக்கறிஞர் ஆர்.பாலசுப்ரமணியன் தாக்கல் செய்த மனு:கொளத்துார்  தொகுதியில், தி.மு.க., சார்பில் ஸ்டாலின் போட்டியிட்டு, வெற்றி பெற்றார்.  அவரது வெற்றியை எதிர்த்து, அ.தி.மு.க., வேட்பாளர் சைதை துரைசாமி, தேர்தல்  வழக்கு தாக்கல் செய்துள்ளார்; இந்த வழக்கு இன்னும் முடிவுக்கு வரவில்லை.அவசியமற்றதுதேர்தல்  வழக்கு, ஆறு மாதங்களுக்குள் பைசல் செய்யப்பட வேண்டும். தற்போது,  சட்டசபைக்கான, ஐந்து ஆண்டு காலம் முடியும் நிலையில், புதிய தேர்தல் தேதியும்  அறிவிக்கப்பட்டு விட்டது; தேர்தல் வழக்கின் நோக்கம், அவசியமற்றதாகி  விடுகிறது.அனுமதிக்கக் கூடாதுஎனவே, 'தேர்தல் வழக்கு  முடியும் வரை, ஸ்டாலின், துரைசாமி இருவரையும், தேர்தலில் போட்டியிட  அனுமதிக்கக் கூடாது' என, தேர்தல் ஆணையத்துக்கு, மத்திய அரசு உத்தரவிட  வேண்டும். இது தொடர்பாக, நான் அனுப்பிய மனுவை பரிசீலிக்கவும், அதன் மீது  உத்தரவு பிறப்பிக்கவும் வேண்டும்.இவ்வாறு மனுவில் கூறப்பட்டுள்ளது. இம்மனு, தலைமை நீதிபதி எஸ்.கே.கவுல், நீதிபதி எம்.எம்.சுந்தரேஷ் அடங்கிய, 'முதல் பெஞ்ச்' முன், நேற்று விசாரணைக்கு வந்தது. 'அரசியல் ரீதியாக தொடரப்பட்ட இம்மனுவை, விசாரணைக்கு ஏற்க விரும்பவில்லை' எனக் கூறி, மனுவை தள்ளுபடி செய்து, 'முதல் பெஞ்ச்' உத்தரவிட்டது.</description>
</news>
