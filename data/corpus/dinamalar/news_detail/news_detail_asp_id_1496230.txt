<news>
<headline>உருட்டு கட்டையால் தம்பிக்கு அடி: அண்ணன் கைது; அண்ணிக்கு வலை</headline>
<description>
மகுடஞ்சாவடி: மகுடஞ்சாவடி அருகே, சொத்து தகராறில் உருட்டு கட்டையால் தம்பியை தாக்கிய, அண்ணன் கைது செய்யப்பட்டார். அண்ணி தலைமறைவானார்.மகுடஞ்சாவடி அருகே, சின்னப்பம்பட்டி வெள்ளாளபுரத்தை சேர்ந்தவர் வெங்கடாஜலம், 58. விவசாயி. அவரது மனைவி இந்திராணி, 50. அவர்களுக்கு ஒரு மகன் உள்ளார். வெங்கடாஜலத்தின் தம்பி பழனிசாமி, 50. திருமணம் ஆகாதவர். அண்ணன், தம்பிக்கு, ஆறு ஏக்கர் நிலம் உள்ளது. கடந்த, 2ம் தேதி இரவு, பழனிசாமி, அண்ணன் வீட்டிற்கு சென்று, 6 ஏக்கர் நிலத்தில், தனக்கு சொந்தமான பங்கை பிரித்து தரும்படி கேட்டார். அப்போது, திருமணம் செய்து வா; சொத்தை தருகிறேன் என, வெங்கடாஜலம் கூறினார். அதில், இருவருக்கும் வாக்குவாதம் ஏற்பட்டது. ஆத்திரமடைந்த வெங்கடாஜலம், இந்திராணி ஆகியோர், உருட்டுக்கட்டையால் பழனிசாமியை தாக்கினர். பலத்த காயம் அடைந்த பழனிசாமி, இடைப்பாடி அரசு மருத்துவமனையில் சேர்க்கப்பட்டார். மகுடஞ்சாவடி போலீசார், நேற்று, வெங்கடாஜலத்தை கைது செய்து, இந்திராணியை, தேடி வருகின்றனர்.</description>
</news>
