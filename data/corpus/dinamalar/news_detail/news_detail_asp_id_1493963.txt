<news>
<headline>120 சவரன் நகை  ரூ.2 லட்சம் கொள்ளை</headline>
<description>
தஞ்சாவூர்: தஞ்சை, நாகர்கோவிலில் 120 சவரன் நகை மற்றும் 2 லட்சம் ரூபாயை கொள்ளையடித்து சென்ற மர்ம நபர்களை, போலீசார் தேடி வருகின்றனர்.தஞ்சாவூர் ஜவுளி செட்டித் தெருவை சேர்ந்தவர் தனபால், 50. இவர், தஞ்சை தெற்கு வீதியில் நகைக்கடை நடத்தி வருகிறார். தினமும் வியாபாரம் முடிந்து நகைகள் மற்றும் பணத்தை சைக்கிளில் வீட்டிற்கு எடுத்துச் செல்வது வழக்கம். அதன்படி, நேற்று முன்தினம் இரவு 10:00 மணிக்கு, வியாபாரம் முடிந்து, 40 சவரன் நகை மற்றும் இரண்டு லட்சம் ரூபாய் பணத்தை பையில் வைத்து, சைக்கிளில் வீட்டிற்கு சென்று கொண்டிருந்தார். அப்போது, வழியில் தனபாலை இடைமறித்த, மர்ம நபர்கள் இருவர், அரிவாளால் அவரை தாக்கினர். இதில், தலை மற்றும் கை, கால்களில் காயம் அடைந்த அவர், நிலைகுலைந்து கீழே விழுந்தார். அதற்குள் மர்ம நபர்கள், பையில் இருந்த, 40 சவரன் நகை, பணத்தை பறித்துச் சென்றனர். தனபாலின் உறவினர்கள், இதுகுறித்து, போலீசில் புகார் அளித்தனர். அவர் உடனடியாக, மருத்துவமனையில் அனுமதிக்கப்பட்டார்.</description>
</news>
