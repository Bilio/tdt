<news>
<headline>பேச்சு மற்றும் கருத்து சுதந்திரத்திற்கு எதிரான  இந்திய தண்டனை சட்டம் 499, 500 ரத்தாகுமா?</headline>
<description>
புதுடில்லி : 'அவமதிப்பு' என்றால் என்ன என்பது குறித்து வரையறை செய்யவும், இப்போதைய அவமதிப்பு சட்டங்களின் சட்ட அந்தஸ்து குறித்து முடிவெடுக்கவும், சுப்ரீம் கோர்ட் முன்வந்துள்ளது.பா.ஜ., மூத்த தலைவர்களில் ஒருவரும், தமிழகத்தை சேர்ந்தவருமான சுப்பிரமணியன் சாமி மீது, அ.தி.மு.க., பொதுச் செயலர் ஜெயலலிதா தொடர்ந்துள்ள அவமதிப்பு வழக்குக்கு, சட்ட அந்தஸ்து இருக்கிறதா என கேட்டு, சாமி சார்பில், சுப்ரீம் கோர்ட்டில் வழக்கு தொடரப்பட்டு உள்ளது.'இந்திய அரசியலமைப்புச் சட்டம் வழங்கியுள்ள, பேச்சு மற்றும் கருத்து சுதந்திரத்திற்கு எதிரான, இந்திய தண்டனைச் சட்டத்தின் பிரிவுகள், 499 மற்றும் 500ஐ நீக்க வேண்டும்' என, சாமி கோரியுள்ளார்.இந்த வழக்கு, நீதிபதிகள், தீபக் மிஸ்ரா மற்றும் பி.சி.பந்த் ஆகியோரை கொண்ட அமர்வு முன், நேற்று விசாரணைக்கு வந்தது. அப்போது, அவமதிப்பு என்றால் என்ன என்பது குறித்து, வரையறை செய்ய தயாராக இருப்பதாக தெரிவித்த நீதிபதிகள், மத்திய அரசின் பதிலை கேட்டு, 'நோட்டீஸ்' அனுப்ப உத்தரவிட்டனர்.விசாரணையை, நாளை மறுநாளுக்கு  தள்ளிவைத்துள்ளது. இந்த வழக்கில், சுப்ரீம் கோர்ட்டுக்கு உதவும் வகையில்,  மூத்த வழக்கறிஞர்கள் டி.ஆர்.அந்தியர்ஜுனா, கே.பராசரண்  நியமிக்கப்பட்டுள்ளனர்.கருத்து சுதந்திரத்திற்கு எதிரானது?</description>
</news>
