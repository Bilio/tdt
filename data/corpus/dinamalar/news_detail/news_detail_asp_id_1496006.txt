<news>
<headline>தொழில்நுட்ப கருத்தரங்கு</headline>
<description>
கோவை: ஈச்சனாரி, ரத்தினம் தொழில்நுட்பக் கல்லூரியில், 'மடிக்கணினி மற்றும் மொபைல்போன் பழுது நீக்கும் பயிற்சி' தலைப்பில் கருத்தரங்கு நடந்தது.இந்திய அரசின் இளைஞர் செயல்பாடு, விளையாட்டு துறை மற்றும் நியூ டெக்னாலஜிஸ் நிறுவனம் இணைந்து நடத்திய இக்கருத்தரங்குக்கு ரத்தினம் கல்வி குழும தலைவர் மதன் செந்தில் தலைமை வகித்தார்.நியூ டெக்னாலஜிஸ் நிறுவன நிர்வாக இயக்குனர் கிருஷ்ணகுமார் கூறுகையில், ''மொபைல்போன் இன்று அனைவராலும் பயன்படுத்தப்படுகின்றது. எனவே, அதனை எப்படி  வடிவமைப்பது என்றும் எப்படி சரி செய்வது  என்பதை கட்டாயம் நாம் அறிந்து கொள்ள வேண்டும். அதற்கு இந்த கருத்தரங்கு உதவியாக இருக்கும்,'' என்றார்.கல்வி குழும தலைமை நிர்வாக அதிகாரி மாணிக்கம், தொழில்நுட்பக் கல்லுாரி நிர்வாக அதிகாரி சையது ஷாஜகான், துறைத்தலைவர் சுப்ரமணியன் உட்பட பலர் பங்கேற்றனர்.</description>
</news>
