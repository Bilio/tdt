<news>
<headline>டவுட் தனபாலு</headline>
<description>
முன்னாள் தே.மு.தி.க., -  எம்.எல்.ஏ.,வும், அ.தி.மு.க., உறுப்பினருமான சுந்தரராஜன்: சந்திரகுமார் கூட்டம், கட்சியைக் கெடுக்கும் என,  தே.மு.தி.க.,வில் இருந்தபோதே நான் எச்சரித்தேன்; விஜய காந்த் அதை கேட்கவில்லை.டவுட் தனபாலு: அதனால தான் சந்திரகுமாருக்கு முன்னமே, தே.மு.தி.க., தலைமைக்கு துரோகம் செஞ்சுட்டு, அ.தி.மு.க., ஆதரவு  நிலைப்பாட்டை எடுத்தீங்களான்னு, யாரும், டவுட் எழுப்பிடப் போறாங்க... இந்த விஷயத்தில் நீங்க வாயை திறந்தாலே, சங்கடம்  உங்களுக்கு தான் வந்து சேரும்...!இ.கம்யூ., மாநில செயலர் முத்தரசன்: த.மா.கா.,வை நம்ப வைத்து, அ.தி.மு.க., மோசம் செய்து விட்டது. வாசன் எங்கள் கூட்டணிக்கு வந்தால்  பரிசீலிப்போம்.டவுட் தனபாலு: வாசனுக்கு முதன்முதலில் அழைப்பு விடுத்ததே நீங்க தான்... ஆனா அவரு, உங்க மீது நம்பிக்கை இல்லாததால்,  வலுவான பக்கம் வேவு பார்த்தாரு... அங்க ஒண்ணும் வேலைக்கு ஆகலை... இதற்குப் பின்ன ரும் அவருக்காக நீங்க விசனப்படுவது,  உங்களின் கூட்டணி எவ்வளவு பலவீனமா இருக்குங்கறதை வெளிப்படுத்திடாதா என்பதுதான், மக்களின், டவுட்!தே.மு.தி.க.,வில் இருந்து நீக்கப்பட்ட எம்.எல்.ஏ., சந்திர குமார்: தி.மு.க.,வுடன், தே.மு.தி.க., கூட்டணி சேர வேண்டும் என்று, 95  சதவீதத்தினர் கூறினர். கடைசி நேரத்தில், தொண்டர்கள், தமிழக மக்களின் மன நிலையை மறந்து, விஜயகாந்த் தன் முடிவை மாற்றிக்  கொண்டதை, எங்களால் ஏற்றுக் கொள்ள முடியவில்லை.டவுட் தனபாலு: இதை எந்த அடிப்படையில் சொல்றீங்க... கடந்த பிப்ரவரியில், காஞ்சிபுரம் வேடலில் நடந்த மாநாட்டில், தனித்துப்  போட்டியிட வேண்டும்னு அத்தனை தொண்டர்களும் கை உயர்த்திச் சொன்னாங்களே... தொண்டர்களின் விருப்பப்படி தனித்துப்  போட்டியிட வேண்டும்... ம.ந.கூ.,வுடனான கூட்டணியை கைவிட வேண்டும்னு வலியுறுத்தினா, அதுல ஒரு லாஜிக் இருக்கு... ஆனா,  தி.மு.க.,வுடன் கூட்டணி வைக்கணும்னு சொல்றது தானே, பல, டவுட்களை கிளப்புது...!</description>
</news>
