<news>
<headline>மரவள்ளி பயிர் பாதுகாப்பு முறை குறித்து பயிற்சி</headline>
<description>
மோகனூர்: 'வரும், 12ம் தேதி கோடைகாலத்தில் மரவள்ளி பயிரில் பயிர் பாதுகாப்பு முறைகள் என்ற தலைப்பில், இலவச பயிற்சி முகாம் நடக்கிறது' என, வேளாண் அறிவியல் நிலைய ஒருங்கிணைப்பாளர் அகிலா தெரிவித்துள்ளார்.இதுகுறித்து, அவர் வெளியிட்ட அறிக்கை: நாமக்கல் வேளாண் அறிவியல் நிலையத்தில், வரும், 12ம் தேதி, காலை, 9 மணிக்கு, 'கோடைகாலத்தில் மரவள்ளி பயிரில் பயிர் பாதுகாப்பு முறைகள்' என்ற தலைப்பில், ஒரு நாள் இலவசப் பயிற்சி முகாம் நடக்கிறது. இதில், மரவள்ளியில் உள்ள உயர் ரகங்கள், விதை நேர்த்தி செய்து நடவு முறைகள், மண்ணின் மூலம் பரவும் நோய்கள், இலைகளில் தென்படும் நோய்கள் குறித்து விளக்கப்படும். விருப்பமுள்ளவர்கள் நாமக்கல் வேளாண் அறிவியல் நிலையத்துக்கு நேரில் வந்தோ அல்லது, 04286 - 266 345, 266 650 என்ற எண் மூலமாகவோ வரும், 11ம் தேதிக்குள் பெயரை முன்பதிவு செய்து கொள்ள வேண்டும். இவ்வாறு அதில் கூறப்பட்டுள்ளது.</description>
</news>
