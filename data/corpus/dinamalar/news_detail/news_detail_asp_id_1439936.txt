<news>
<headline>போட்டோஷாப் ஒவியர் சுப்பிரமணியன்.</headline>
<description>
போட்டோஷாப் ஒவியர் சுப்பிரமணியன்.இரா.சுப்பிரமணியன்இப்போதெல்லாம் முகநுால் பக்கங்களில் திகட்டுமளவிற்கு செல்பி படங்களே நிறைந்து உள்ளது.ஆனாலும் அவ்வப்போது சில பதிவுகள் அருமையாக இருக்கும்.அப்படிப்பார்க்கும் போதுதான் சுப்பிரமணியன் என்ற புகைப்பட ஒவியரின் பக்கத்தை காணநேர்ந்தது.மிக வித்தியாசமாக இருந்த அந்த புகைப்பட ஒவியங்களை பற்றி முழுமையாக தெரிந்து கொள்ள அவரிடம் தொடர்புகொண்டேன். சென்னை அடையாற்றில் இருக்கிறார்,அதிர்ந்து பேசாத அமைதியான சுபாவத்திற்கு சொந்தக்காரர், தொழில்முறை புகைப்படக்கலைஞர்.சென்னை ஐடிஐயில் புகைப்படக்கலையை கற்றவர்,நீண்ட காலம் சினிமா  புகைப்படக்கலைஞராக பணியாற்றிவிட்டு தற்போது திருமணம் உள்ளீட்ட பல்வேறு நிகழ்வுகளை படம் எடுக்கும் புகைப்படக்கலைஞராக இருக்கிறார்.சுப்பிரமணியனுக்கு ஒவியம் கற்றுக்கொள்ள வேண்டும் என்பதில் ஆர்வம் அதிகம் ஆனால் அதற்கான சந்தர்ப்பம் அப்போது அமையவில்லை ஆனால் இப்போது போட்டோஷாப் மூலம் ஒவியராகிவிட்டார்.நீ எதைச்செய்தாலும் அதில் உன் தனித்துவத்தை காட்ட தவறாதே என இவரது குருநாதர் கே.வி.மணி என்பவர் சொன்ன வார்த்தைக்கு ஏற்ப எல்லோரையும் போல படம் எடுத்தாலும் அதை ஆல்பமாக்கி கொடுக்கும் போது இவர் செய்துகாட்டும் தனித்துவத்தால் இவரது ஆல்பம் பேசப்படுகிறது.காரணம் புதுமணதம்பதியர் படத்தை,படத்தின் தன்மை மாறாமல் போட்டோ ஷாப் மூலம் கறுப்பு வெள்ளை ஒவியமாக்கிவிடுவார்.இதன் காரணமாக ஆல்பம் வாங்கியவர்கள் எங்களது வீட்டு பெரியவர்கள் படங்களையும் இதே போல செய்து கொடுங்கள் என்று கொடுத்து வாங்கிவருகின்றனர்.இவர் தான் வரைந்த போட்டோஷாப் ஒவியங்களை முகநுாலில் போட்ட பிறகு வெளிநாடுகளில் இருப்பவர்கள் எல்லாம் இப்போது ஆன்லைனில் இவருடன் தொடர்புகொண்டு படங்களை வரைந்து வாங்கிக்கொண்டு இருக்கின்றனர்.அதென்ன போட்டோஷாப் ஒவியம் என்று கேட்ட போது பெரும்பாலான புகைப்படக்கலைஞர்கள் போட்டோஷாப் டூலை கிராப் செய்வது,ரெசிலுசனை குறைப்பது போன்ற குறைந்த பட்ச தேவைக்கே பயன்படுத்துகின்றனர் ஆனால் போட்டோஷாப்பில் நிறைய விஷயங்கள் செய்யலாம் அதில் இந்த ஒவியமும் ஒன்று.ஆர்வம் இருந்தால் யார் வேண்டுமானாலும் இதை கற்றுக்கொள்ளலாம் என்கிறார்.கிட்டத்தட்ட இரண்டு வருடங்கள் இதில் சுயமாக பயிற்சி பெற்று போட்டோஷாப் மூலம் ஒவியம் வரைவதை எளிதாக்கி உள்ளார்.இப்படி தான் எளிதாக்கிவைத்துள்ள கலையை எல்லோருக்கும் கற்றுத்தரவும் தயராக உள்ளார் என்பதை சொல்வதுதான் இந்த கட்டுரையின் பிரதான நோக்கமே.புகைப்படங்களை கொண்டு போட்டோஷாப் ஒவியம் வரைவது எப்படி என்பது குறித்த பயிற்சி பட்டறை நடத்தி முதல் கட்டமாக இருபது பேர்களுக்கு மட்டுமே  கற்றுத்தர உள்ளார்.இதற்காக வருகின்ற 26/01/2016 ந்தேதி குடியரசு தினத்தன்று சென்னையில் குறைந்த கட்டணத்தில் ஒரு நாள் பயிற்சிபட்டறை நடத்தஉள்ளார்.ஆகவே அந்த இருபது பேரில் ஒருவராக நீங்களும் இருக்கவிரும்பினால் உடனே அவரது எண்ணில் தொடர்பு கொள்ளுங்கள் எண்:9841648885.-எல்.முருகராஜ்murugaraj@dinamalar.in</description>
</news>
