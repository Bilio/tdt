<news>
<headline>ஜெ., சொத்து குவிப்பு மேல்முறையீட்டு வழக்கு தீர்ப்பு: சுப்ரீம் கோர்ட் தடை</headline>
<description>
புதுடில்லி : 'அ.தி.மு.க., பொதுச் செயலர் ஜெயலலிதாவுக்கு எதிரான, சொத்து குவிப்பு மேல்முறையீட்டு வழக்கில், வரும் 15ம் தேதி வரை, கர்நாடக உயர் நீதிமன்றம் தீர்ப்பு வழங்கக் கூடாது' என, உச்ச நீதிமன்றம் தடை விதித்துள்ளது. ரூ.100 கோடி அபராதம்: ஜெயலலிதா, சசிகலா, இளவரசி மற்றும் சுதாகரன் மீதான சொத்து குவிப்பு வழக்கில், நான்கு பேருக்கும், கர்நாடக சிறப்பு நீதிமன்றம், நான்கு ஆண்டு சிறைத் தண்டனை விதித்தது; அத்துடன், ஜெயலலிதாவுக்கு, 100 கோடி ரூபாய் அபராதமும் விதிக்கப்பட்டது. இந்த தண்டனையை எதிர்த்து, ஜெயலலிதா உட்பட, நான்கு பேரும், கர்நாடக உயர் நீதிமன்றத்தில் மேல்முறையீட்டு மனுக்கள் தாக்கல் செய்தனர்.  இந்த மனுக்கள் மீதான விசாரணை, நீதிபதி குமாரசாமி முன்னிலையில் நடைபெற்று, தீர்ப்பு, தேதி குறிப்பிடாமல் ஒத்திவைக்கப்பட்டு உள்ளது. இதற்கிடையில், ஜெயலலிதா சொத்து குவிப்பு வழக்கில், அரசு வழக்கறிஞராக பவானி  சிங் ஆஜராவதற்கு எதிர்ப்பு தெரிவித்தும், அவரை நீக்கக் கோரியும், தி.மு.க., பொதுச் செயலர் அன்பழகன்  சார்பில், உச்ச நீதிமன்றத்தில் மனு தாக்கல் செய்யப்பட்டது. இந்த மனு மீதான விசாரணை, ஏற்கனவே துவங்கி விட்டது. நேற்று வழக்கறிஞர்களின் இறுதி கட்ட வாதம், நீதிபதி மதன் பி.லோகூர் தலைமையிலான அமர்வு முன் நடைபெற்றது. இதையடுத்து, மனு மீதான தீர்ப்பை, நீதிபதிகள் ஒத்திவைத்தனர்.  அத்துடன், ஜெயலலிதா மீதான சொத்து குவிப்பு மேல்முறையீட்டு வழக்கின் தீர்ப்பை, வரும் 15ம் தேதி வரை, கர்நாடகஉயர் நீதிமன்றம் வழங்கக் கூடாது என்றும், நீதிபதிகள் இடைக்கால தடை விதித்தனர். தவறானது:</description>
</news>
