<news>
<headline>டீக்கடை உரிமையாளரை தாக்கிய 4 பேர் மீது வழக்கு</headline>
<description>
கவுந்தப்பாடி: கவுந்தப்பாடி அருகே, டீ குடிக்க வந்தவர்கள் தகராறு செய்து கடை உரிமையாளரை தாக்கினர். கவுந்தப்பாடி நால்ரோட்டை சேர்ந்தவர் மோகன்ராஜ், 44. அதே பகுதியில் டீக்கடை வைத்துள்ளார். கடந்த, 2ம் தேதி, கோபியை சேர்ந்த கார்த்திகேயன், அகிலன், அர்ச்சுணன், முருகன் ஆகியோர் கடைக்கு வந்தனர். நால்வரும், 'பால் இல்லாமல் போடுங்க, சர்க்கரை இல்லாமல் போடுங்க' என கேலி பேசினர். இதனால் கடைக்காரருக்கும், வந்தவர்களுக்குமிடையே தகராறு ஏற்பட்டது. ஆத்திரமடைந்த நால்வரும், தகாத வார்த்தையால் திட்டி, மோகன்ராஜை தாக்கினர். காயமடைந்த அவர் ஈரோடு தனியார் மருத்துவமனையில் அனுமதிக்கப்பட்டார். கவுந்தப்பாடி போலீசார், நால்வர் மீதும் வழக்குப்பதிவு செய்தனர்.</description>
</news>
