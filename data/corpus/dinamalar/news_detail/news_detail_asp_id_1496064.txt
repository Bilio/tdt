<news>
<headline>சென்னையில் காணாமல் போன       பள்ளி மாணவி பழநியில் மீட்பு</headline>
<description>
பழநி: சென்னையில் சில நாட்களுக்கு முன், காணாமல் போன பள்ளி மாணவி, பழநியில் மீட்கப்பட்டார்.       பள்ளிக்குச் சென்ற, 13 வயதுள்ள, 8ம் வகுப்பு மாணவியை காணவில்லை என பெற்றோர், சென்னை மாங்காடு போலீஸ் ஸ்டேஷனில், ஏப்., 1ல் புகார் தெரிவித்தனர்.       இந்நிலையில், சிறுமியின் உறவினருக்கு பழக்கமான சென்னையை சேர்ந்த சமூகநல ஆர்வலர் ஒருவர், சிறுமி யாருடன் நெருங்கி பழகி வந்தார் என்பது குறித்து விசாரித்தார். இதில், சேலத்தை சேர்ந்த பிரவீன், 24, என்பவர், சிறுமியிடம் திருமண ஆசை வார்த்தை கூறி அழைத்துச் சென்றது தெரியவந்தது.       பிரவீன் அலைபேசி எண்ணை, தொடர்பு கொண்டு திருமணத்திற்கு உதவி செய்வது போல, சமூக ஆர்வலர் குழுவினர் நடித்தனர். அவர்களிடம் பழநி, 'பஸ் ஸ்டாண்ட் அருகே ஒரு ஓட்டலில் இருக்கிறோம்' என, பிரவீன் கூறியதையடுத்து, பழநி போலீசார் உதவியுடன் சிறுமி மீட்கப்பட்டார். சென்னை போலீசார் சிறுமியையும் மற்றும் கைதான பிரவீனையும் சென்னைக்கு அழைத்துச் சென்றனர்.      -----</description>
</news>
