<news>
<headline>லாவன்யா ஹரிஹரனின் வீடுதேடி வரும் சலூன்.</headline>
<description>
லாவன்யா ஹரிஹரனின் வீடுதேடி வரும் சலுான்.படிப்பு வேறு அறிவு வேறு ஆகவே படித்த படிப்பிற்கு ஏற்ற வேலைதான் பார்ப்பேன் என்று இல்லாமல் படித்த படிப்பினால் பெற்ற அறிவைக்கொண்டு எந்த வேலையும் செய்து சாதிக்கலாம் என்பதின் அடையாளம்தான் லாவண்யா ஹரிஹரன்.சென்னையில் இளங்கலை படித்தவர்,லண்டனில் முதுகலை முடித்தவர்.படித்து முடித்த கையோடு கல்யாணம்,குழந்தைகள் என்று காலம் கிடுகிடுவென ஒடிவிட்டது.சென்னையில் செட்டிலானவர் தனக்கு இந்தியாவிலும் வௌிநாடுகளிலும் கிடைத்த அனுபவத்தின் அடிப்படையில் ஏதாவது செய்யவேண்டும், தான் செய்வது புதுமையாக இருக்க வேண்டும், அதே நேரம் நாலு பேருக்கு உதவும்படியாகவும் இருக்கவேண்டும் என்று எண்ணினர்.பிறந்த வீட்டினரும் புகுந்த வீட்டினரும் தங்கள் வியாபாரத்தை பார்த்துக்கொள்ள வரவேற்ற போது அது உங்களது அடையாளம் என்று நிராகரித்துவிட்டு தனது தனி அடையாளமாக இருக்கவேண்டும் என்று எண்ணி ஆரம்பிக்கப்பட்டதுதான் பாம்பரஸி வீடு தேடிவரும் சலுான்.முழுக்க முழுக்க பெண்களுக்காக பெண்களால் இயக்கப்படுவதுதான் சென்னையில் உள்ள இவரது பாம்பரஸி விசிட்டிங் சலுான்.இவரிடம் பத்திற்கும் மேற்பட்ட பயிற்சிபெற்ற பியூட்டிஷியன்கள் உள்ளனர்.சென்னை எல்லைக்குள் இருப்பவர்கள் ஒரு போன் செய்தால் போதும் ஒதுக்கப்பட்ட நேரத்தில் தங்கள் உபகரணங்களுடன் வந்துவிடுவர்.ஹேர் கேர்,பேஸ் கேர்,நெயில் கேர்,பாடி கேர் என்று தனித்தனியாகவும் ஒரு பேக்கேஜகாவும் பியூட்டி பார்லரில் வழங்கப்படும் சேவையை வழங்குகின்றனர்.அழைப்பவர்கள் ஒரு இடத்தில் ஒரு நாற்காலி போட்டு வசதியாக உட்கார்ந்து கொண்டால் போதும் வரக்கூடியவர்கள் தங்கள் வந்த வேலையை முடித்துவிட்டு வீட்டில் ஒரு ரோமம் கூட சிந்திவிடாமல் சுத்தம் செய்துவிட்டு செல்வர்.இந்த வீடு தேடி வரும் சலுானில் சுகாதாரம் முக்கியம் என்பதால் உபயோகிக்கப்படும் பொருட்கள் அனைத்தும் முதல்தரமானவையாகும்.சமீபத்தில்தான் இந்த வீடு தேடிவரும் சலுான் திட்டத்தை ஆரம்பித்தோம் நல்ல வரவேற்பு இருக்கிறது.ஒரு முறை அழைத்தவர்கள் திரும்ப திரும்ப அழைக்கிறார்கள்.அதிலும் வயதான் பெண்களுக்கு எங்களது விசிட்டிங் சலுான் ஒரு வரப்பிரசாதமாகும்.ஏதாவது விசேஷத்தில் கலந்து கொள்ள வேண்டும் என்றால் பெண்கள் முதலில் போவது பியூட்டி பார்லருக்குதான்.பியூட்டி பார்லருக்கு போவதில் பெண்களுக்கு சில பிரச்னைகள் இருக்கின்றன.வீட்டைவிட்டு போகமுடியாத சூழ்நிலை ,துாரத்தில் இருப்பது, காத்துக்கிடக்கவேண்டும் இப்படி இன்னும் சில.இதை எல்லாம் இப்போது வீடு தேடிவரும் சலுான் நிவர்த்தி செய்கிறது.முன்பெல்லாம் திருமண வீட்டில் மணமக்கள் மட்டும்தான் தங்களை அழகுபடுத்திக்கொள்வார்கள் ஆனால் இப்போது மணமக்களை வாழ்த்த வருபவர்களே தங்களை பியூட்டி பார்லருக்கு போய் அழகுபடுத்திக்கொண்டே வருகிறார்கள்.லாவண்யா என்ன சலுான் ஆரம்பித்திருக்கிறாளாமே என ஆரம்பித்தில் சொன்னவர்கள் கூட பாம்பரஸி விசிட்டிங் சலுான் லாவண்யாவா? என இப்போது வியந்து போய் பார்க்கின்றனர்.எந்த தொழில் என்றாலும் அதில் ஒரு நேர்த்தியும் ஈடுபாடும் இருந்தால் நல்ல முன்னேற்றம் கிடைக்கும் என்பதற்கு எனது விசிட்டிங் சலுானே ஒரு உதாரணம் என்னைப் பொறுத்தவரை இந்த விசிட்டிங் சலுானை ஒரு பொக்கிஷம் போல பாதுகாத்து வளர்த்து வருகிறேன்.அடுத்து பல்வேறு ஊர்களிலும் இந்த விசிட்டிங் சலுானை திறக்க எண்ணியுள்ளதால் நிறயை பேர் வேலைக்கு தேவைப்படுகின்றனர்.எங்களது சேவை தேவைப்படுபவர்க ளும் எங்களது சேவைக்கு தேவைப்படுபவர்களும் தொடர்பு கொள்ளவேண்டிய எண்:7601099000 முழுவிவரம் அறிந்து கொள்ள www.pamperazi.com இணையதளத்திற்கு செல்லலாம்.-எல்.முருகராஜ்murugaraj@dinamalar.in</description>
</news>
