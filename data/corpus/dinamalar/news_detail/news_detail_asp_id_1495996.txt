<news>
<headline>நீர்மட்டம் 110 அடியானது</headline>
<description>
கூடலுார்:     முல்லைப் பெரியாறு அணை நீர்பிடிப்பில் மழையின்றி அணையின்  நீர்மட்டம் வெகுவாகக் குறைந்தது. தமிழகப்பகுதிக்கு  தண்ணீர் திறந்து விடும் ஷட்டர், தேக்கடி வனத்துறை செக்போஸ்ட் அருகே  உள்ளது. கடந்தாண்டு டிச.,7ல் அணையின் நீர்மட்டம் 142 அடியை எட்டியபோது,  ஷட்டர் பகுதியில் தண்ணீர் அதிகமாக தேங்கி காண்பதற்கு அழகாக இருந்தது.  ஜன.5ல் நீர்மட்டம், 136 அடியாக குறைந்தது. அதன்பின் மழையின்றி நீர்மட்டம்  படிப்படியாக குறைந்து தற்போது 110.60 அடிக்கு வந்துள்ளது. இதனால் தேக்கடி  ஷட்டர் பகுதி வறண்ட நிலையில் காணப்படுகிறது. இதே நிலை நீடித்து நீர்மட்டம்  108 அடியாக குறைந்தால், தமிழகத்திற்கு ஷட்டர் பகுதியில் இருந்து  குடிநீருக்கு கூட தண்ணீர் வெளியேற்ற முடியாத நிலை ஏற்படும்.</description>
</news>
