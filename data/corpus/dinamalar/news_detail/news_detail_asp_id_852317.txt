<news>
<headline>செழிப்பான இந்தியா வேண்டுமா?</headline>
<description>
ஒரு தேசமாக இந்தியாவை அதன் முழு ஆற்றலையும் அடையும் நிலைக்குக் கொண்டு வருவதே நமது நோக்கம். அதன் ஆற்றல் துல்லியமாக என்னவென்று நாம் தெரிந்திருக்க வேண்டியதில்லை. ஆனால் அதன் ஆற்றலையும் எதிர்பார்ப்புகளையும் கணக்கில் கொள்ளும்போது, மிகக் குறைவாகவே இதுவரை சாதித்து வந்துள்ளது. அதனுடைய மோசமான செயல்திறனுக்கு அதன் அரசியல் தலைமையே பொறுப்பு என்பதை நாம் போதிய உறுதியுடன் கூறமுடியும். ஆதலால், இந்தியா தன்னுடைய ஆற்றலை உணரத் தேவையான உடனடி மாற்றம் அதன் ஆட்சிமுறை தரத்தின் முன்னேற்றமே. அதாவது, நாம் நல்ல தலைவர்களைக் கொண்டிருக்க வேண்டும் என்பதுதான் அதன் அர்த்தம். ஆகையால், தகுதிவாய்ந்த, தொலைநோக்குப் பார்வைகொண்ட, அர்ப்பணிப்புள்ள மக்களைத் தலைமைப் பதவிகளுக்கு அறிவுப்பூர்மாக தேர்ந்தெடுக்க வேண்டியது நம் கையில் உள்ளது. 
உண்மையான தேவை: இந்திய ஆட்சிமுறை அமைப்பின் மாற்றம்தான் நம்முடைய உண்மையான தேவை என்பதை முறையாக வாதிட முடியும். அமைப்பில் ஏன் மாற்றம் தேவை? ஏனெனில் அமைப்பில் மாற்றம் இல்லை என்றால், தொடர்ந்து பழைய மாதிரியான ஆட்களே தேர்ந்தெடுக்கப்படுவார்கள். அரசியலில் சமூக விரோதிகள் நுழையக் காரணம், தற்போது உள்ள அரசியல் அமைப்பு திருடர்களுக்கு வெகுமதி அளிப்பதாகவும், நேர்மையான மக்களை தண்டிப்பதாகவும் இருப்பதுதான்.</description>
</news>
