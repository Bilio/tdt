<news>
<headline>ஆத்மார்த்தமான தேடல்கள்- எழுத்தாளர் ரோஸ்லின்</headline>
<description>
'அழுகிய முதல் துளி' கவிதைத் தொகுப்பால், இலக்கிய வட்டத்தில் தன் முதல் முத்திரையை பதித்தவர் மதுரை வாடிப்பட்டியை சேர்ந்த ரோஸ்லின். தமிழாசிரியையாக பள்ளிப் பாடம் நடத்தினாலும், நவீன இலக்கியத்தின் மீதான பற்றுதலால், விமர்சகராகவும் பரிணமித்துள்ளார். 'மழை என்னும் பெண்', 'மஞ்சள் முத்தம்'  என்ற அடுத்தடுத்த படைப்புகளை தரகாத்திருக்கும் அவரோடு ஒரு நேர்காணல்...* எழுதுவதற்கான கரு எப்படி கிடைக்கிறதுஎனக்கான தேடல்களைத் தேடித் தேடி ஆத்மார்த்தமாக எழுதுகிறேன். அதிகமாக எழுதவில்லை என்றாலும் சில ஆண்டுகளாக தொடர்ந்து இலக்கிய வட்டங்களில் இயங்குகிறேன். எனது படைப்புகள் பேசப்படுகின்ற படைப்புகளாக இருக்க வேண்டும் என்பதை மட்டுமே கவனத்தில் கொண்டுள்ளேன்.* தமிழ் பற்று, படைப்புகள் மீதான நேசம் எப்போது.உசிலம்பட்டி பள்ளியில் 9ம் வகுப்பு படிக்கும் போது, எனக்கு தமிழ் மீது அதிக ஈடுபாட்டை ஏற்படுத்தியவர் தமிழ் ஆசிரியை குருவம்மா. படங்கள் வரைந்து கொண்டிருந்த நான் படைப்பாளியாக மாறுவதற்கு எழுத்தாளர்கள் பலர் காரணமாக இருந்தாலும், எனது புத்தக வாசிப்பும் முக்கிய காரணம்.* இவர் போல் எழுதவேண்டும் என நினைத்தது.எழுத்தாளர்களால் படைப்புலகில் இன்று சொல்லப்படாத விஷயங்கள் என்று எதுவும் இல்லை. எல்லாம் எழுதப்பட்டு விட்டது. ஆனால் அவை சொல்லும் விதமும், வகைமையும் வெவ்வேறாக உள்ளது. மனுஷ்யபுத்திரன் கவிதைகளை ரசிப்பேன். மிக சாதாரண விஷயத்தை உணர்வுபூர்வமாக வெளிப்படுத்துவார். அது போல் எழுத நினைத்ததுண்டு.* எழுத விரும்பும் விஷயம்.உலக படைப்புகள் பெண்ணால் உருவாக்கப்பட்டவை. அதனால் பெண் வழியாக உலகத்தை பார்க்கிறேன். பெண் சார்ந்த விஷயங்களை எழுதுவதற்கு முக்கியத்துவம் கொடுக்கிறேன். இயற்கை சமூகம் சார்ந்தும் எனது படைப்புகளை வெளிப்படுத்துவேன்.* ஆசிரியை - படைப்பாளி எது நெருக்கம்.இதழியல் துறையில் பணியாற்ற வேண்டும் என்பது தான்  நோக்கமாக இருந்தது. ஆசிரியையாகி விட்டேன். மாணவர்களை எழுத்துலகில் உருவாக்க இது பெரும் வாய்ப்பு. விமர்சன கட்டுரைகள் தொடர்ந்து எழுதுகிறேன்.  படைப்புலகின் நவீன போக்குகளை அறிந்து அதற்கேற்ப தயார்படுத்திக் கொள்வது அவசியம் என்பதால் அதனை எட்டுவதற்கு நெருங்கிச் செல்கிறேன்.* மனதிற்கு மாற்றம் தந்த புத்தகங்கள்.பிரபஞ்சனின் 'வானம் வசப்படும்', லட்சுமியின் 'காவேரியைப் போல'* விரும்பி படிப்பது.ஜெயகாந்தன், நாஞ்சில்நாடன், எஸ்.ராமகிருஷ்ணன், ஜெயமோகன், சுந்தரராமசாமி, பிரமிள், சுகிர்தராணி, மாலதி மைத்தி, செல்லா, சமயவேல், கதிர். இந்த பட்டியல் நீளமானது. புதிய படைப்பாளர்களின் படைப்புகளையும்  படித்து விமர்சனமும் எழுதிவிடுவேன்.* உங்களின் லட்சிய பயணம்.கணவர், குழந்தைகள் என குடும்பம் சார்ந்து இயங்கினாலும், படைப்புலகிற்கு அதிக நேரம் ஒதுக்கி செயல்படுகிறேன்.  அதை நோக்கியே பயணிப்பேன்.kaviroselina997@gmail.com</description>
</news>
