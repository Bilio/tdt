<news>
<headline>நாயுடுகள் நலச்சங்கம் சார்பில் நாளை 'யுகாதி' பெருவிழா</headline>
<description>
நாமக்கல்: மாவட்ட நாயுடுகள் நலச்சங்கம் சார்பில், 19ம் ஆண்டு யுகாதி பெருவிழா, நாளை (ஏப்., 8) நாமக்கல் பாவை மஹால் திருமண மண்டபத்தில் நடக்கிறது. மாவட்ட தலைவர் ராதாகிருஷ்ணன் தலைமை வகிக்கிறார். காலை, 8.30 மணிக்கு, மணமாலை நிகழ்ச்சி நடக்கிறது. மதியம், 2.30 மணிக்கு, 10 வயதுக்கு உட்பட்ட சிறுவர், சிறுமியருக்கான மாறுவேடம் மற்றும் ஓவியப்போட்டியும், 11-13 வயது வரை, பாட்டு, நடனம், பேச்சுப்போட்டியும் நடக்கிறது. மேலும், 13-17 வயது வரை, பாட்டு, பரத நாட்டியம், பேச்சுப்போட்டி, மகளிருக்கான கயிறு இழுக்கும் போட்டி மற்றும் கோலப்போட்டி நடக்கிறது. இரவு, 7.30 மணிக்கு, கடந்த கல்வி ஆண்டில், எஸ்.எஸ்.எல்.சி., பிளஸ் 2 அரசு பொதுத்தேர்வில் அதிக மதிப்பெண் பெற்ற மாணவ, மாணவியருக்கு ஊக்கப்பரிசும், சிறந்த சாதனையாளருக்கான விருதும் வழங்கப்படுகிறது.</description>
</news>
