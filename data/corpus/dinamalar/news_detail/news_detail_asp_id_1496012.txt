<news>
<headline>இரட்டை இலை சின்னத்தை முடக்க முயன்றவருக்கு 'சீட்'</headline>
<description>
திருப்பூர் மாவட்டம், மடத்துக்குளம் தொகுதி வேட்பாளராக, சட்டசபை தொகுதி செயலர் மனோகரன் நியமிக்கப்பட்டுள்ளார். இவர் மீது ஏராளமான புகார்களை, கட்சியினர் தலைமைக்கு தெரிவித்துள்ளனர்.இந்திய தேர்தல் கமிஷனிடம், இரட்டை இலை சின்னத்தை முடக்க, கைப்பட கடிதம் எழுதி கொடுத்தவர். திருநாவுக்கரசு கூட்டிய பொதுக்குழுவில் கலந்து கொண்டு, ஜெயலலிதாவை கட்சியை விட்டு நீக்க, ஆதரவு தெரிவித்தவர். திருநாவுக்கரசுடன் கட்சியை விட்டு நீக்கப்பட்டவர்.  கடந்த முறை அரசு வக்கீலாக பதவி பெற்று, பதவியில் இருக்கும்போதே, உடுமலையில் ஆளும் கட்சியையும், அரசையும் எதிர்த்து, பஸ் மறியல் செய்து,  பொது சொத்துக்களுக்கு சேதம் செய்ததால், அன்றைய மாவட்ட கலெக்டரால், தற்காலிக பதவி நீக்கம் செய்யப்பட்டவர். பொள்ளாச்சி லோக்சபா தேர்தல் தோல்விக்கு முக்கிய காரணமாக இருந்தார். 1997 முதல் கட்சியில் இருந்து நீக்கப்பட்டு, சமீபத்தில் கோவை புறநகர் தெற்கு மாவட்ட செயலர் உதவியுடன், கட்சிக்குள் வந்தார். கட்சி பத்திரிகையை, நடுரோட்டில் தீ வைத்து கொளுத்தியவர்.  கட்சி பத்திரிகைக்கு, ஆயுள் சந்தா வசூல் செய்து, தானே வைத்துக் கொண்டார் என, ஏராளமான குற்றச்சாட்டுகளை மனுவில் பட்டியலிட்டுள்ளனர்.</description>
</news>
