<news>
<headline>வாகனம் மோதி தொழிலாளி பலி</headline>
<description>
குமாரபாளையம்: குமாரபாளையம் அருகே, கட்டட தொழிலாளி அடையாளம் தெரியாத வாகனம் மோதி பலியானார். குமாரபாளையம் அடுத்த, அருவங்காடு பகுதியை சேர்ந்த கட்டட தொழிலாளி மூர்த்தி, 33. இவர், ஸ்பிளண்டர் பைக்கில், கடந்த, 1ம் தேதி, இரவு, 9 மணியளவில், பல்லக்காபாளையம், சேலம் - கோவை பை பாஸ் பகுதியை கடந்தார். அப்போது, அடையாளம் தெரியாத வாகனம் மோதியதில், பலத்த காயமடைந்தார். சேலம் அரசு மருத்துவமனையில் அனுமதிக்கப்பட்டவர், நேற்று முன்தினம் இரவு இறந்தார். குமாரபாளையம் போலீசார் விசாரித்து வருகின்றனர்.</description>
</news>
