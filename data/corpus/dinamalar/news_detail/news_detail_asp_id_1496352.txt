<news>
<headline>10 பேரை கடித்து குதறிய குரங்கை பொதுமக்கள் அடித்துக் கொன்றனர்</headline>
<description>
நாட்றம்பள்ளி: நாட்றம்பள்ளியில், பத்து பேரை கடித்து குதறிய குரங்கை, பொது மக்கள் அடித்து கொன்றனர்.நாட்றம்பள்ளியில் குரங்குகள் தொல்லை அதிகரித்து வருகிறது. குரங்குகளை பிடித்து அப்புறப்படுத்தும்படி அப்பகுதி மக்கள், அங்குள்ள டவுன் பஞ்., அதிகாரிகளிடம் கோரிக்கை விடுத்தும் அவர்கள் நடவடிக்கை எடுக்கவில்லை. கடந்த, 4ம் தேதி அங்குள்ள பஜார் தெருவில் நடந்து சென்ற, நான்கு பேர் மற்றும், ஐந்தாம் தேதி ஆறு பேரை குரங்குகள் கடித்துக் குதறியது. இந்நிலையில், நேற்று காலை, 10 மணிக்கு ஆர்.சி.எஸ்., தெருவில் உள்ள வீடுகளுக்கு, ஒரு குரங்கு சென்றது. குரங்கை பார்த்ததும் வீட்டில் இருந்தவர்கள் வெளியே ஓடி வந்தனர். அதில் மணி, 73, குப்புசாமி, 65, கவிதா, 30, திருமலைவாசன், 35, அருள் மொழி, 42. புவனேஸ்வரி, 35. முனியம்மாள், 43, கோவிந்தராஜ், 54, புருசோத்தமன், 57, மணிமேகலை, 21 ஆகிய பத்து பேரை துரத்திச் சென்று அந்த குரங்கு கடித்துக் குதறியது. இதில் அவர்கள் படுகாயமடைந்தனர். அக்கம், பக்கம் இருந்தவர்கள் அவர்களை மீட்டு, அங்குள்ள அரசு மருத்துவமனையில் சேர்த்தனர். இதையடுத்து அப்பகுதி மக்கள் ஒன்று சேர்த்து, குரங்கை விரட்டிச் சென்று தடியால் அடித்துக் கொன்றனர். இதுகுறித்து நாட்றம்பள்ளி போலீசார் வழக்குப்பதிவு செய்து, விசாரணை செய்து வருகின்றனர்.</description>
</news>
