<news>
<headline>தெறி தெலுங்கு பாடல்கள் வெளியீட்டு விழாவில் ஜுனியர் என்.டி.ஆர்?</headline>
<description>
விஜய், சமந்தா, எமி ஜாக்சன் மற்றும் பலர் நடித்துள்ள தெறி படத்தை ராஜா ராணி படப்புகழ் இயக்குனர் அட்லீ இயக்கியுள்ளார். இப்படத்தின் டிரைலர் மற்றும் பாடல்கள் வெளிவந்து ரசிகர்களைக் கவர்ந்துள்ளது. தமிழ் புத்தாண்டான ஏப்ரல் 14 ஆம் தேதி இப்படம் தமிழ் மற்றும் தெலுங்கில் வெளிவரவுள்ளது. தெலுங்கில் இப்படத்தை வெளியிடும் பிரபல தயாரிப்பாளர் தில் ராஜு பல தலைப்புகளை பரிசீலனை செய்து இறுதியில் இப்படத்திற்கு போலீஸோடு என பெயரிட்டுள்ளார். மேலும் தெலுங்கு தெறி பாடல்கள் வெளியீட்டு விழா ஏப்ரல் 6 ஆம் தேதி வெளிவரவுள்ளது. இவ்விழாவிற்கு ஜுனியர் என்.டி.ஆர் சிறப்பு விருந்தினராக கலந்து கொள்ளவுள்ளதாக தகவல்கள் வெளிவந்துள்ளன. வெகு விமர்சையாக இவ்விழாவை நடத்த திட்டமிட்டுள்ள தில் ராஜு விஜய்,சமந்தா உட்பட படக்குழுவினர் அனைவரையும் ஐதராபாத் அழைத்துள்ளாராம். </description>
</news>
