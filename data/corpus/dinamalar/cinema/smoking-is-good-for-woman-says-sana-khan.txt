<news>
<headline>சிகரெட் நல்லது: பெண்களுக்கு சானாகான் அட்வைஸ்</headline>
<description>
பெண்கள் சிகரெட் பிடிப்பதில் தப்பு ஒன்றும் இல்லை, சொல்லப்போனால் அது நல்லது என்று அட்வைஸ் பண்ணுகிறார் நடிகை சானா கான்.பிரகாஷ் ராஜ் தயாரிப்பில், ராதா மோகன் இயக்கத்தில் நாகர்ஜூனா, பிரகாஷ் ராஜ், சானா கான், ரிஷி உள்ளிட்ட பலர் நடித்து, சமீபத்தில் வெளிவந்த பயணம் படத்தின் வெற்றியை பகிர்ந்து கொள்ளும் பத்திரிகையாளர்கள் கூட்டம் சென்னையில் நடந்தது. இதில் நடிகர்கள் பிரகாஷ் ராஜ், இயக்குநர் ராதா மோகன், நடிகைகள் சானா கான், பூனம் கவூர் உள்ளிட்ட படத்தில் நடித்த பலர் பங்கேற்றனர்.இதில் சிகரெட் பிடிப்பது குறித்து சானா கானிடம் பத்திரிகையாளர்கள் கேள்வி கேட்டனர். அதற்கு பதிலளித்த சானா கான், பெண்கள் சிகரெட் பிடிப்பது தப்பு ஒன்றும் இல்லை, சொல்லப்போனால் அது நல்லது. ஒருநாளைக்கு ஒன்றிரண்டு சிகரெட் அடிப்பதால், பெண்களின் சுவாசப்பை நன்றாக விரிவடைவதுடன், அவர்கள் ஸ்லிம்மாக இருக்க வழிவகை செய்கிறது என்று அட்வைஸ் பண்ணுகிறார்.  </description>
</news>
