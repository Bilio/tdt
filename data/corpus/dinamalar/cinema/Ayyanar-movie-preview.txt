<news>
<headline>அப்பாவுக்காக வாலிபால் ஆடும் மீரா நந்தன்!</headline>
<description>
திரைப்படக் கல்லூரியில் பயின்ற ராஜமித்ரன் இயக்குனராக அறிமுகம் ஆகும் படம் அய்யனார். தேனப்பன் தயாரிப்பில் உருவாகும் இப்படத்தில் நாயகனாக ஆதியும், நாயகியாக மீரா நந்தனும் நடிக்கிறார்கள். விரைவில் வெளிவரவிருக்கும் இப்படத்தின் கதை ரொம்பவே சுவாரஸ்யமானது. கதைப்படி மீராநந்தன் வாலிபால் பிளேயர். வாலிபால் டீமில் விளையாடியிருக்கும் அவரது அப்பா, தன் மகளை எப்படியாவது வாலிபால் வீராங்கனை ஆக்க வேண்டும் என ஆசைப்படுகிறார். ஆனால் மீரா நந்தனுக்கு இதில் கொஞ்சம் கூட விருப்பம் இல்லை. திடீரென்று ஒரு விபத்தில் தந்தை இறந்து விடுகிறார். இதையடுத்து தந்தையின் ஆசையை நிறைவேற்ற மீராநந்தன் வாலிபால் விளையாட தொடங்குகிறார். கடுமையான பயிற்சி மேற்கொள்ளும் அவருக்கு கோச்சராக ஹீரோ ஆதி வருகிறார். அப்போது இருவருக்குள்ளும் எப்படி காதல் வருகிறது? மீரா நந்தன் தந்தையின் ஆசையை நிறைவேற்றினாரா? என்ற கேள்விகளுக்கு பதில் அளிக்கும் வகையில் உருவாகியிருக்கிறதாம் அய்யனார் படம்.</description>
</news>
