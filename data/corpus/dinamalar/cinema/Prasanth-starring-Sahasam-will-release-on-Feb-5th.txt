<news>
<headline>பிப்ரவரி 5 ல் பிரஷாந்த்தின் சாஹசம் ரிலீஸ்</headline>
<description>
டைரக்டர் அருண்ராஜ் வர்மா இயக்கத்தில் நடிகர் பிரஷாந்த் நடித்துள்ள படம் சாஹசம். இந்த படத்தில் பிரசாந்த்திற்கு ஜோடியாக ஆஸ்திரேலிய அழகி அமண்டா நடித்துள்ளார். தமன் இசையமைத்துள்ளார்.இப்படத்தின் ஷூட்டிங் மலேசியா, ஜப்பான் போன்ற நாடுகளில் படமாக்கப்பட்டுள்ளது. ஆக்ஷ்ன் மற்றும் காமெடி கலந்த இப்படத்திற்கு திரைக்கதை, வசனம் எழுதி, தயாரித்துள்ளார் நடிகரும், பிரஷாந்தின் தந்தையுமான தியாகராஜன். சாஹசம் பிப்ரவரி 5ம் தேதி ரிலீசாக உள்ளதாக அறிவிக்கப்பட்டுள்ளது. இப்படத்தை தேனாண்டாள் பிலிம்ஸ் நிறுவனத்தினர் வெளியிட உள்ளனர். நீண்ட இடைவெளிக்கு பிறகு பிரஷாந்த் நடித்து, வெளிவரும் படம் என்பதால், இப்படம் பிரஷாந்த்திற்கு புதிய திருப்புமுனையாக இருக்கும் என எதிர்பார்க்கப்படுகிறது.</description>
</news>
