<news>
<headline>மீண்டும் வருணுடன் டூயட் பாடும் ப்ரக்யா</headline>
<description>
இரண்டாம் உலகப் போரை மையப்படுத்திய காதல் கதையம்சம் கொண்ட 'கஞ்சே' திரைப்படம் வெளிவந்து பலரது பாராட்டையும் பெற்றது. சர்ச்சை இயக்குனர் ராம் கோபால் வர்மா, மெகா ஸ்டார் சிரஞ்சீவி என பலரும், டோலிவுட்டிற்கு முற்றிலும் புதிதான இப்படத்தை மிகவும் பாராட்டினர். தற்போது இக்கூட்டணி மீண்டும் இணையவுள்ளது. கஞ்சே படத்தின் இயக்குனர் கிரிஷ் அடுத்ததாக இயக்கும் படத்திற்கு ராயபரி என பெயரிட்டுள்ளார். இப்படத்தில் வருண் மற்றும் ப்ரக்யா மீண்டும் ஜோடி சேர்ந்து நடிப்பதாகக் கூறப்பட்டது. இந்நிலையில் இப்படத்தில் ப்ரக்யா நாயகியாக ஒப்பந்தம் செய்யப்பட்டுள்ளதாக கிரிஷ் அறிவித்துள்ளார். தயாரிப்பாளர் ராஜீவ் ரெட்டி இயக்கவிருக்கும் இப்படத்தில் நடிக்கவுள்ள இரண்டாவது நாயகிக்கான தேர்வில் தற்போது கிரிஷ் ஈடுபட்டுள்ளார். இம்மாத இறுதியில் இப்படத்திற்கான படப்பிடிப்புகள் துவங்கும் என தெரிகிறது.</description>
</news>
