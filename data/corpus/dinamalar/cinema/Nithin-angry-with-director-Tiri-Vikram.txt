<news>
<headline>திரிவிக்ரம் இப்படி செய்யலாமா? : கோபத்தில் நிதின்</headline>
<description>
முன்னணி நடிகராக வேண்டும் என்ற ஆவலில் வெற்றிப் பட இயக்குனர்களை மட்டுமே நாடுகின்றார் இளம் நடிகர் நிதின். பூரி ஜெகன்நாத் இயக்கத்தில் லோபர் படத்திற்கு முதலில் ஒப்பந்தமான நிதினை இயக்குனர் இறுதி நேரத்தில் படத்திலிருந்து நீக்கி விட்டார்.அதன் பின்னர் இயக்குனர் திரிவிக்ரம் ஸ்ரீநிவாஸ் இயக்கும் அ.ஆ படத்தில் சமந்தாவிற்கு ஜோடியாக நிதின் நடித்து வருகின்றார். இப்படத்தின் படப்பிடிப்பு இறுதி கட்டத்தை எட்டும் நிலையில் உள்ளது. அண்மையில் இப்படத்தின் பஸ்ட் லுக் போஸ்டர் வெளிவந்தது. இதில் சமந்தாவிற்கே அதிக முக்கியத்தும் தர பட்டிருந்தது. நிதினின் முகம் கூட சரியாக தெரியவில்லை.தான் இரண்டாம் நிலை நடிகர் என்பதாலேயே இயக்குனர் இவ்வாறு செய்வதாக தனக்கு நெருக்கமானவர்களிடம் கூறி நிதின் வருத்தப்படுகின்றாராம். படத்திலும் இதேபோல் நிதினுக்கான முக்கியத்துவம் குறைவாக இருப்பதாகவும் இதனால் நிதின் திரிவிக்ரம் மீது கோபமாக இருப்பதாகவும் செய்திகள் கூறுகின்றன.</description>
</news>
