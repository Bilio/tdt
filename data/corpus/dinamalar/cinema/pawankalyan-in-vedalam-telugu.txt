<news>
<headline>'வேதாளம்' ரீமேக்கில் பவன் கல்யாண் ?</headline>
<description>
2015ம் ஆண்டில் தமிழ்த் திரையுலகத்தின் மாபெரும் வெற்றிப் படமாகக் கருதப்படும் படம் 'வேதாளம்'. இப்படம் மிகப் பெரிய வசூலைப் பெற்றது என்று கோலிவுட் வட்டாரத்தில் பலர் சொன்னாலும் படத்தைத் தயாரித்த தயாரிப்பாளர் சுமார் 30 கோடி ரூபாய் கடனில் உள்ளார் என்ற உண்மை எத்தனை பேருக்குத் தெரியும். அஜித்தை வைத்து தொடர்ச்சியாக 'ஆரம்பம், என்னை அறிந்தால், வேதாளம்' ஆகிய மூன்று படங்களை தனது உறவினர்களின் பெயரில் தயாரித்தவர் முன்னாள் தயாரிப்பாளர் ஏ.எம்.ரத்தினம். கடனில் தவித்த அவருக்கு அஜித் படம் நடித்துக் கொடுத்து கை தூக்கிவிட்டார் என்றே அவருடைய ரசிகர்கள் சொல்லிக் கொண்டிருக்கிறார்கள். ஆனால், அவர் மேலும் கடனாளியாகத்தான் ஆனாரே தவிர, கடனிலிருந்து மீளவில்லை.சரி, படத்தைத் தெலுங்கில் தயாரித்தாவது தமிழில் இழந்த பணத்தை மீட்டு விடலாம் என்ற நம்பிக்கையில் தெலுங்குத் திரையுலகின் பவர் ஸ்டாரான பவன் கல்யாணைச் சந்தித்து தனது நிலைமையை எடுத்துக் கூறினார். ஏ.எம்.ரத்னம் தயாரித்த 'குஷி' தெலுங்குப் படம் பவன் கல்யாணுக்கு மிகப் பெரிய நட்சத்திர அந்தஸ்தைக் கொடுத்த படம். நன்றி மறக்காத பவன் 'வேதாளம்' ரீமேக்கில் நடிப்பதாக அவருக்கு உறுதியளித்துள்ளார். தற்போது படத்தைத் தெலுங்கிற்கு ஏற்றபடி மாற்றும் வேலைகள் நடந்து கொண்டிருப்பதாக பவன் கல்யாணே சமீபத்திய பேட்டி ஒன்றில் தெரிவித்துள்ளார். எப்படியும் இந்த வருடத்திற்குள் பவன் கல்யாண் 'வேதாளம்' தெலுங்கு ரீமேக்கை ஆரம்பிக்க வாய்ப்புள்ளதாகவே டோலிவுட்டில் தெரிவிக்கிறார்கள். ஒரு ஹீரோவால் இழந்ததை, வேறு மொழியில் வேறு ஹீரோ மீட்டுக் கொடுத்து விடுவார் என்ற நம்பிக்கையில் தயாரிப்பாளர் ரத்தினமும் இருப்பதாகச் சொல்கிறார்கள். 2015ம் ஆண்டில் தமிழ்த் திரையுலகத்தின் மாபெரும் வெற்றிப் படமாகக் கருதப்படும் படம் 'வேதாளம்'. இப்படம் மிகப் பெரிய வசூலைப் பெற்றது என்று கோலிவுட் வட்டாரத்தில் பலர் சொன்னாலும் படத்தைத் தயாரித்த தயாரிப்பாளர் சுமார் 30 கோடி ரூபாய் கடனில் உள்ளார் என்ற உண்மை எத்தனை பேருக்குத் தெரியும். அஜித்தை வைத்து தொடர்ச்சியாக 'ஆரம்பம், என்னை அறிந்தால், வேதாளம்' ஆகிய மூன்று படங்களை தனது உறவினர்களின் பெயரில் தயாரித்தவர் முன்னாள் தயாரிப்பாளர் ஏ.எம்.ரத்தினம். கடனில் தவித்த அவருக்கு அஜித் படம் நடித்துக் கொடுத்து கை தூக்கிவிட்டார் என்றே அவருடைய ரசிகர்கள் சொல்லிக் கொண்டிருக்கிறார்கள். ஆனால், அவர் மேலும் கடனாளியாகத்தான் ஆனாரே தவிர, கடனிலிருந்து மீளவில்லை.சரி, படத்தைத் தெலுங்கில் தயாரித்தாவது தமிழில் இழந்த பணத்தை மீட்டு விடலாம் என்ற நம்பிக்கையில் தெலுங்குத் திரையுலகின் பவர் ஸ்டாரான பவன் கல்யாணைச் சந்தித்து தனது நிலைமையை எடுத்துக் கூறினார். ஏ.எம்.ரத்னம் தயாரித்த 'குஷி' தெலுங்குப் படம் பவன் கல்யாணுக்கு மிகப் பெரிய நட்சத்திர அந்தஸ்தைக் கொடுத்த படம். நன்றி மறக்காத பவன் 'வேதாளம்' ரீமேக்கில் நடிப்பதாக அவருக்கு உறுதியளித்துள்ளார். தற்போது படத்தைத் தெலுங்கிற்கு ஏற்றபடி மாற்றும் வேலைகள் நடந்து கொண்டிருப்பதாக பவன் கல்யாணே சமீபத்திய பேட்டி ஒன்றில் தெரிவித்துள்ளார். எப்படியும் இந்த வருடத்திற்குள் பவன் கல்யாண் 'வேதாளம்' தெலுங்கு ரீமேக்கை ஆரம்பிக்க வாய்ப்புள்ளதாகவே டோலிவுட்டில் தெரிவிக்கிறார்கள். ஒரு ஹீரோவால் இழந்ததை, வேறு மொழியில் வேறு ஹீரோ மீட்டுக் கொடுத்து விடுவார் என்ற நம்பிக்கையில் தயாரிப்பாளர் ரத்தினமும் இருப்பதாகச் சொல்கிறார்கள். </description>
</news>
