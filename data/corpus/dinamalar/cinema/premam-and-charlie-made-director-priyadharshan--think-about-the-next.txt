<news>
<headline>பிரியதர்ஷனை மாற்றி யோசிக்க வைத்த பிரேமமும் சார்லியும்..!</headline>
<description>
மலையாள சினிமாவின் ட்ரெண்ட் செட்டர்களாக மாறிய படங்கள் தான் நிவின்பாலி நடித்த பிரேமம்' மற்றும் துல்கர் சல்மான் நடித்த 'சார்லி'.. இளையவர்களை மட்டும் அல்லாமல் சீனியர்களையும் இந்த இரண்டு படங்களும் கவர்ந்து இழுத்தது தான் ஆச்சர்யம். அதனால் பிரபல மலையாள இயக்குனர் பிரியதர்ஷனும் இந்தப்படங்களை சிலாகித்து பார்த்ததில் வியப்பொன்றும் இல்லை.. இன்னும் சொல்லப்போனால், தன்னுடைய வழக்கமான பாணியில் இருந்து தன்னை மாற்றி யோசிக்க தூண்டிய படங்கள் தான் இவை இரண்டும் என கூறியுள்ளார் பிரியதர்ஷன். சமீபத்தில் தொலைக்காட்சி ஒன்றுக்கு அளித்த பேட்டியில் இந்த இரண்டு படங்களும் மலையாள சினிமாவில் புது ரத்தம் பாய்ச்சிய படங்கள் என்றவர், இந்தப்படங்களை பார்த்த பின்னர்தான், தற்போது மோகன்லாலை வைத்து தான் இயக்கிவரும் 'ஒப்பம்' படத்தில் புதுவிதமான சில ஐடியாக்களை புகுத்தும் உத்வேகம் கிடைத்தது என கூறியுள்ளார். மேலும் இவை தவிர பஹத் பாசிலின் நடிப்பில் வெளியான 'மகேஷிண்டே பிரதிகாரம்' படமும் வித்தியாசமான முயற்சிக்கு உதாரணமான படம் தான்.. மலையாள சினிமா நிச்சயமாக புதிய பாதையில் நகர்கிறது என்பதில் சந்தேகமே இல்லை என்கிறார் இயக்குனர் பிரியதர்ஷன். சமீபத்தில் தொலைக்காட்சி ஒன்றுக்கு அளித்த பேட்டியில் இந்த இரண்டு படங்களும் மலையாள சினிமாவில் புது ரத்தம் பாய்ச்சிய படங்கள் என்றவர், இந்தப்படங்களை பார்த்த பின்னர்தான், தற்போது மோகன்லாலை வைத்து தான் இயக்கிவரும் 'ஒப்பம்' படத்தில் புதுவிதமான சில ஐடியாக்களை புகுத்தும் உத்வேகம் கிடைத்தது என கூறியுள்ளார். மேலும் இவை தவிர பஹத் பாசிலின் நடிப்பில் வெளியான 'மகேஷிண்டே பிரதிகாரம்' படமும் வித்தியாசமான முயற்சிக்கு உதாரணமான படம் தான்.. மலையாள சினிமா நிச்சயமாக புதிய பாதையில் நகர்கிறது என்பதில் சந்தேகமே இல்லை என்கிறார் இயக்குனர் பிரியதர்ஷன். </description>
</news>
