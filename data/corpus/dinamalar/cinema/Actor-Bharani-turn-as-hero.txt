<news>
<headline>ஹீரோவானார் ‘நாடோடிகள்’ பரணி</headline>
<description>
 பாலாஜி சக்திவேல் இயக்கிய கல்லூரி படத்தில் அறிமுகமானவர் பரணி. நாடோடிகள் படத்தில் நண்பனின் காதலுக்காக போராடும் சசிகுமாரின் அணியில் இருந்து காது செவிடாகும் கேரக்டரில் நடித்தபோது பாப்புலர் ஆனார். அதுக்கு பிறகு தூங்கா நகரம், விலை படங்களில் நடித்தார். பரணி இப்போது ஹீரோவாகி இருக்கிறார். டாக்டர் வி.ராம் தயாரிக்கும் கன்னக்கோல் படத்தில் பரணிதான் ஹீரோ. அவருக்கு ஜோடியாக காருண்யா என்ற நியூ பேஸ் நடிக்கிறார். தான் ஹீரோவா நடிப்பதைப் பற்றி பரணி கூறியதாவது: "என் கூட சினிமாவுக்கு வந்தவங்க, எனக்கு பிறகு வந்தவங்கல்லாம் எங்கேயோ போயிட்டாங்க. நான்தான் கொஞ்சம் சுணங்கிட்டேன். விலை, தூங்கா நகரம் ரெண்டு படமும் எனக்கு கைகொடுக்கல. சினிமா பேக்ரவுண்ட் எதுவும் இல்லாததால தோள்கொடுக்க ஆளில்லை. இப்போதான் ஹீரோவா நடிக்கிறேன். படத்துல திருடன் கேரக்டர். நான் பார்க்குறதுக்கு திருடன் மாதிரி இருக்கிறதால என்னை இந்த கேரக்டருக்கு செலக்ட் பண்ணியிருக்காங்கன்னு நினைக்கிறேன். என்னோட எல்லா டேலண்டையும் இதுல காட்டியிருக்கேன். நிச்சயம் இந்தப் படம் எனக்கு டர்னிங் பாயிண்டா இருக்கும்" என்கிறார்.</description>
</news>
