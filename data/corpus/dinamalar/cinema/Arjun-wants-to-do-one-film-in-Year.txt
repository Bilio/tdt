<news>
<headline>வருடத்திற்கு ஒரு படம் மட்டும் நடிக்க போகிறேன்: அர்ஜூன்</headline>
<description>
கி அண்ட் கா படத்தின் புரோமோஷன் வேலைகளில் பிசியாக இருந்து வரும் அர்ஜூன் கபூரிடம் அவரது அடுத்த படங்கள் பற்றி கேட்டோம். அதற்கு பதிலளித்த அவர், இன்னும் நன்றாக பணியாற்ற ஆர்வமாக இருக்கிறேன். திவார் படத்திற்கு பிறகு உடல் அளவிலும், மனதளவிலும் நான் 100 சதவீதம் பலமாக இல்லை. அடுத்தடுத்து 6 படங்களில் நடித்துள்ளேன். இஷாக்ஜாதி பட ரிலீசுக்கு பிறகு ஒருநாள் கூட ஓய்வு எடுக்கவில்லை. நான் எனது தொழிலை மிகவும் நேசிக்கிறேன். ஆனால் 3 ஆண்டுகள் தொடர்ந்து நடித்துள்ளேன். அது உடலை மிகவும் சோர்வடைய வைத்துள்ளது. அதனால் ஒரு நேரத்தில் ஒரு படம் மட்டும் பண்ண டாக்டர்கள் பரிந்துரைத்துள்ளனர் என்றார். அர்ஜூன் கபூரின் கி அண்ட் கா படம் இந்த ஆண்டு ஏப்ரல் முதல் தேதியன்று ரிலீசாக உள்ளது.</description>
</news>
