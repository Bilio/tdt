<news>
<headline>சரைனொடு புரமோஷன் நிகழ்ச்சியில் சிரஞ்சீவி</headline>
<description>
அல்லு அர்ஜுன், ராகுல் ப்ரீத்தி சிங், கேத்ரின் திரைஷா மற்றும் பலர் நடித்துள்ள சரைனொடு படத்தை இயக்குனர் பொய்யபடி ஸ்ரீனு இயக்கியுள்ளார். பாடல்கள் வெளியீட்டு விழாவை தவிர்த்து புரமோஷன் நிகழ்ச்சியை பிரம்மாண்டமாக நடத்த இப்படத்தின் தயாரிப்பாளரும் அல்லு அர்ஜுனின் தந்தையுமான அல்லு அரவிந்த் திட்டமிட்டிருந்தார். விசாகபட்டிணத்தில் ஏப்ரல் 10 ஆம் தேதி நடைபெறவுள்ள சரைனொடு படத்தின் புரமோஷன் நிகழ்ச்சியில் டோலிவுட்டின் மெகா ஸ்டார் சிரஞ்சீவி கலந்து கொள்ளவுள்ளதாக அறிவிக்கப்பட்டுள்ளது. அல்லு அர்ஜுன் உள்ளிட்ட படக்குழுவினர் இந்நிகழ்ச்சியில் கலந்து கொள்ளவுள்ளனர். இசையமைப்பாளர் தமன் இப்படத்தில் இடம் பெறும் பாடல்களைக் கொண்டு இசை நிகழ்ச்சியும் நடத்தவுள்ளாராம். இப்படத்தின் புரமோஷன் நிகழ்ச்சிக்கு மட்டும் கோடிக்கணக்கில் செலவிட படக்குழு திட்டமிட்டுள்ளது.</description>
</news>
