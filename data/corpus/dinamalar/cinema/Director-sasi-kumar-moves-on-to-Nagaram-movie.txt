<news>
<headline>சசிக்குமாரின் அடுத்த படம் நகரம்</headline>
<description>
நடிகர் மற்றும் இயக்குனர் அவதாரம் எடுத்து சாதித்துக் கொண்டிருக்கும் சசிகுமார் அடுத்து புதிய படம் ஒன்றை இயக்க தயாராகி விட்டார். தனது புதிய படத்திற்கு நகரம் என்ற பெயர் சூட்டியிருக்கும் சசிகுமார், இந்த படத்தில் முக்கிய கேரக்டரில் டைரக்டர் சமுத்திரக்கனியை நடிக்க வைக்கிறார். இவரைத் தவிர படத்தில் நடிக்கும் அனைத்து நட்சத்திரங்களும் புதுமுகமாக இருப்பார்களாம். சுப்பிரமணியபுரம் படம் முழுக்க முழுக்க மதுரை மற்றும் சுற்றியுள்ள கிராமப்புறங்களை மையமாக வைத்து எடுக்கப்பட்டிருந்தது. ஆனால் நகரம் படம் முழுக்க முழுக்க சென்னை மற்றும் சென்னை நகரின் பின்னணியில் உருவாகவிருக்கிறதாம்.</description>
</news>
