<news>
<headline>நடிகர்களுக்கு இலவச மருத்துவ சிகிச்சைக்கு அடையாள அட்டை</headline>
<description>
தென்னந்திய நடிகர் சங்கம் குருதட்சணை என்ற திட்டத்தின் கீழ் நடிகர் சங்க உறுப்பினர்களை பற்றிய தகவல்களை தொகுத்துள்ளது. தற்போது நடிகர் சங்க உறுப்பினர்களுக்கு இலவச மருத்துவ சிகிச்சைக்கான ஏற்பாடுகளை செய்துள்ளது. ஏ.சி.எஸ் மருத்துவக்கல்லூரி மருத்துவனையும், நடிகர் சங்கமும் இணைந்து இதனை ஏற்பாடு செய்துள்ளது. அதன்படி நடிகர் சங்க உறுப்பினர்களுக்கு அடையாள அட்டை வழகும் நிகழ்ச்சி, சென்னை நாரத கான சபாவில் நேற்று நடந்தது. ஏ.சி.எஸ் மருத்துவக்கல்லூரி இணை வேந்தர் ஏ.சி.சண்முகம் வழங்கினார். விழாவில் தென்னிந்திய நடிகர் சங்கத் தலைவர் நாசர், பொதுச்செயலாளர் விஷால், துணை தலைவர்கள் பொன்வண்ணன், கருணாஸ், எம்.ஜி.ஆர் பல்கலைகழக இணை வேந்தர் ஐசரி கணேசன், நடிகைகள் சுஹாசினி, லிஸி, சச்சு. அருணா, வெண்ணிற ஆடை நிர்மலா, உள்பட பலர் கலந்து கொண்டனர். நூற்றுக்கும் மேற்பட்ட துணை நடிகர், நடிகைகளுக்கு அடையாள அட்டை வழங்கப்பட்டது.பொதுச் செயலாளரான விஷாலின் கருத்து: மூன்றரை வருடங்களுக்கு முன்னர்,நான் யோசித்துக் கொண்டிருந்த ஒரு விஷயம், இன்று இந்த பதவியின் மூலம் சாத்தியமானது. இந்த பதவியின் வெற்றியை அனுபவிப்பது என்பது ஒவ்வொரு நிகழ்வும் நடக்கும்போது மட்டுமே நினைவிற்கு வருகிறது. உதாரணத்திற்கு நான் காசோலையில் கையெழுத்திடும் போது தமிழகத்தைத் தாண்டிய ஒரு வெற்றி நாம் அடைந்திருக்கிறோம். வருகின்ற 20ஆம் தேதி நமது சங்க கட்டிடத்தின் மாதிரியை நீங்கள் எல்லாரும் பார்க்க இருக்கிறீர்கள், இதற்காக இரண்டு நபர்களுக்கு நாம் நன்றி சொல்ல வேண்டும். முதலாவதாக பலவிதமான பிரச்சினைகளையும் தாண்டி இதை முடித்துக் கொடுத்த ஐசரிகணேஷ், இரண்டாவதாக நமது உறுப்பினர்கள். நமது உறுப்பினர்களால் மட்டுமே 6வருடத்தில் நாம் செய்யக்கூடிய வேலையை 4மாதத்தில் செய்து முடித்தோம். நமது உறுப்பினர்கள் கோவை சரளா, ஸ்ரீமன், சோனியா, ஹேம சந்திரன் மற்றும் நமது நாடக நடிகர்கள், இவர்களுடைய ஒத்துழைப்பு இல்லாமல் எதுவுமே நடந்திருக்க முடியாது.மூத்த தலைமுறை நடிகர்கள், நடிகைகளுடன் எப்போதும் நாங்கள் இணைந்திருக்க வேண்டுமென்று விரும்புகிறோம்.இந்த கட்டிடம் அதற்கு முன்மாதியாக இருக்கும். இந்த வகையில் ACS அவர்களுக்கு எங்களுடைய நெஞ்சார்ந்த நன்றிகள்.நடிகர் சங்கத்தில் உறுப்பினராக இருக்கும் எல்லாருடைய குடும்பத்திலும் நல்ல விஷயங்கள் கண்டிப்பாக நடக்கும், சக நடிகனாக என்னுடைய உத்திரவாதமாக இங்கே இதை நான் பதிவு செய்யவிரும்புகிறேன் என்றார்.</description>
</news>
