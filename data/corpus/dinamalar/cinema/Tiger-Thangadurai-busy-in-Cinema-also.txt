<news>
<headline>சினிமாவில் பிசியாகும் 'அது இது எது' டைகர் தங்கதுரை!</headline>
<description>
விஜய் டிவியில் ஒளிபரப்பாகி வரும் 'அது இது எது' நிகழ்ச்சி மூலம் பிரபலமானவர் டைகர் தங்கதுரை. அந்த நிகழ்ச்சியில் மாறுபட்ட கெட்டப்புகளில் நடித்து வரும் அவர் இப்போது சினிமாவிலும் பல படங்களில் பிசியாக நடித்து வருகிறார்.இதுபற்றி அவர் கூறுகையில், விஜய் டிவியின் 'அது இது எது' நிகழ்ச்சிதான் எனக்கு அடையாளம். அதில் எனது நடிப்பை டிவி நேயர்கள் மட்டுமின்றி சினிமாத்துறையினரும் கண்டுகளித்து வருகிறார்கள். அதோடு சில டைரக்டர்கள் என்னை நடிப்பதற்கும் அழைக்கிறார்கள். அந்த அளவுக்கு சின்னத்திரையின் ஒரு நிகழ்ச்சி என்னை சினிமாத்துறைக்கு கொண்டு வந்திருக்கிறது. ஏற்கனவே சில படங்களில் நடித்துள்ள நான், இப்போது நயன்தாரா நடிக்கும் டிக் டிக் டிக், அட்டகத்தி தினேஷ் நடித்து வரும் அண்ணனுக்கு ஜே, மா.கா.பா.ஆனந்த் நடித்துள்ள அட்டி என பல படங்களில் நடிக்கிறேன். இதில் நயன்தாராவின் டிக் டிக் டிக் படத்தில் இன்னும் நான் நடிக்கவில்லை. அந்த படத்தில் நடிக்கும் நாளுக்காக ஆவலுடன் காத்திருக்கிறேன். காரணம், நான் நயன்தாராவின் தீவிரமான ரசிகன். அவர் நடித்த நானும் ரவுடிதான் உள்பட பல படங்கள் எனக்கு ரொம்ப பிடிக்கும். அப்படி அவரை படங்களில் ரசித்து வந்த நான் இப்போது அவருடனேயே இணைந்து நடிக்கப்போகிறேன் என்கிறபோது ரொம்ப சந்தோசமாக உள்ளது.அதேபோல் அட்டகத்தி தினேசுடன் நடிக்கும் அண்ணனுக்கு ஜே படத்தில் போலீஸ் வேடத்தில் நடிக்கிறேன். கதைப்படி தினேசின் நண்பனாக இருந்தும் ஒருகட்டத்தில் அவரையே கைது செய்கிற சூழலுக்கு நான் தள்ளப்படுவேன். ப்ரண்ட்ஷிப்புக்கு முக்கியத்துவம் கொடுக்கும் அந்த கேரக்டர் என்னை அதிகமாக பாதித்துள்ளது. அதேபோல் அட்டி படத்தில் நான்கு லீடு ரோல்களில் நானும் ஒரு வேடத்தில் நடித்திருக்கிறேன் என்று கூறும் டைகர் தங்கதுரை. என்னதான் சினிமாவில் நான் பிசியானபோதும், அது இது எது நிகழ்ச்சியில் தொடர்ந்து பங்கேற்று வருவேன். காரணம், அது எனக்கு கிடைத்த நல்லதொரு மேடை. அதோடு, ஒவ்வொரு நிகழ்ச்சியிலும் ஒவ்வொரு விதமான கேரக்டர்களில் நடிப்பது திறமைக்கு தீனி போடுகிற ஒரு விசயமாகவும் உள்ளது என்கிறார். விஜய் டிவியில் ஒளிபரப்பாகி வரும் 'அது இது எது' நிகழ்ச்சி மூலம் பிரபலமானவர் டைகர் தங்கதுரை. அந்த நிகழ்ச்சியில் மாறுபட்ட கெட்டப்புகளில் நடித்து வரும் அவர் இப்போது சினிமாவிலும் பல படங்களில் பிசியாக நடித்து வருகிறார்.இதுபற்றி அவர் கூறுகையில், விஜய் டிவியின் 'அது இது எது' நிகழ்ச்சிதான் எனக்கு அடையாளம். அதில் எனது நடிப்பை டிவி நேயர்கள் மட்டுமின்றி சினிமாத்துறையினரும் கண்டுகளித்து வருகிறார்கள். அதோடு சில டைரக்டர்கள் என்னை நடிப்பதற்கும் அழைக்கிறார்கள். அந்த அளவுக்கு சின்னத்திரையின் ஒரு நிகழ்ச்சி என்னை சினிமாத்துறைக்கு கொண்டு வந்திருக்கிறது. ஏற்கனவே சில படங்களில் நடித்துள்ள நான், இப்போது நயன்தாரா நடிக்கும் டிக் டிக் டிக், அட்டகத்தி தினேஷ் நடித்து வரும் அண்ணனுக்கு ஜே, மா.கா.பா.ஆனந்த் நடித்துள்ள அட்டி என பல படங்களில் நடிக்கிறேன். இதில் நயன்தாராவின் டிக் டிக் டிக் படத்தில் இன்னும் நான் நடிக்கவில்லை. அந்த படத்தில் நடிக்கும் நாளுக்காக ஆவலுடன் காத்திருக்கிறேன். காரணம், நான் நயன்தாராவின் தீவிரமான ரசிகன். அவர் நடித்த நானும் ரவுடிதான் உள்பட பல படங்கள் எனக்கு ரொம்ப பிடிக்கும். அப்படி அவரை படங்களில் ரசித்து வந்த நான் இப்போது அவருடனேயே இணைந்து நடிக்கப்போகிறேன் என்கிறபோது ரொம்ப சந்தோசமாக உள்ளது.அதேபோல் அட்டகத்தி தினேசுடன் நடிக்கும் அண்ணனுக்கு ஜே படத்தில் போலீஸ் வேடத்தில் நடிக்கிறேன். கதைப்படி தினேசின் நண்பனாக இருந்தும் ஒருகட்டத்தில் அவரையே கைது செய்கிற சூழலுக்கு நான் தள்ளப்படுவேன். ப்ரண்ட்ஷிப்புக்கு முக்கியத்துவம் கொடுக்கும் அந்த கேரக்டர் என்னை அதிகமாக பாதித்துள்ளது. அதேபோல் அட்டி படத்தில் நான்கு லீடு ரோல்களில் நானும் ஒரு வேடத்தில் நடித்திருக்கிறேன் என்று கூறும் டைகர் தங்கதுரை. என்னதான் சினிமாவில் நான் பிசியானபோதும், அது இது எது நிகழ்ச்சியில் தொடர்ந்து பங்கேற்று வருவேன். காரணம், அது எனக்கு கிடைத்த நல்லதொரு மேடை. அதோடு, ஒவ்வொரு நிகழ்ச்சியிலும் ஒவ்வொரு விதமான கேரக்டர்களில் நடிப்பது திறமைக்கு தீனி போடுகிற ஒரு விசயமாகவும் உள்ளது என்கிறார். </description>
</news>
