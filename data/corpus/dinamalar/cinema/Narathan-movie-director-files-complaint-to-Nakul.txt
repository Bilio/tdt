<news>
<headline>திடீரென்று சம்பளத்தை உயர்த்தி கேட்கிறார்: நகுல் மீது நாரதன் இயக்குனர் புகார்</headline>
<description>
நகுல், நிகிஷா பட்டேல், ஸ்ருதி ராமகிருஷ்ணன், பிரேம்ஜி நடித்துள்ள படம் நாரதன். இந்தப் படம் விரைவில் வெளிவர இருக்கிறது. படத்தின் பாடல் வெளியீட்டு விழா மற்றும் புரொமோசன் நிகழ்ச்சிக்கு நகுல் வரவில்லை. நகுலுக்கு பேசிய சம்பளத்தை கொடுக்கவில்லை அதனால்தான் அவர் வரவில்லை என்று கூறப்படுகிறது. அதை தயாரிப்பு தரப்பு மறுக்கிறது.இதுகுறித்து நாரதன் படத்தின் இயக்குனர் நாகா.வெங்கடேஷ் கூறியதாவது: நகுலுக்கு பேசிய சம்பளம் கொடுக்கப்பட்டு விட்டது. அவரது பழைய மானேஜர்தான் இந்த சம்பள விஷயத்தை கவனித்து வந்தார். அவருக்கு எல்லாம் தெரியும். தற்போது புதிய மானேஜர் ஒருவர் வந்திருக்கிறார். அவர்தான் தமிழுக்கு எண் ஒன்றை அழுத்தவும் படம் வெற்றி பெற்றிருக்கிறது என்று கூறி சம்பளத்தை அதிகமாக கேட்க நகுலை தூண்டுகிறார். அவரை விழாக்களுக்கு வரவிடாமல் தடுக்கிறார். நகுலை பொறுத்தவரை நல்ல நடிகர். நாங்கள் கூப்பிட்ட நாளில் எல்லாம் ஓடிவந்து நேரம் காலம் பார்க்காமல் நடித்துக் கொடுத்தார். அவரது மானேஜர்தான் பிரச்சினைகளை உருவாக்குகிறார். தயாரிப்பாளர் சங்கத்தில் புகார் அளித்திருக்கிறோம். விரைவில் நல்ல முடிவு ஏற்படும் என்று நம்புகிறோம். என்றார் நாகா வெங்கடேஷ். நகுல், நிகிஷா பட்டேல், ஸ்ருதி ராமகிருஷ்ணன், பிரேம்ஜி நடித்துள்ள படம் நாரதன். இந்தப் படம் விரைவில் வெளிவர இருக்கிறது. படத்தின் பாடல் வெளியீட்டு விழா மற்றும் புரொமோசன் நிகழ்ச்சிக்கு நகுல் வரவில்லை. நகுலுக்கு பேசிய சம்பளத்தை கொடுக்கவில்லை அதனால்தான் அவர் வரவில்லை என்று கூறப்படுகிறது. அதை தயாரிப்பு தரப்பு மறுக்கிறது.</description>
</news>
