<news>
<headline>தயாரிப்பு நிறுவனம் துவங்கிய ஜெகபதி பாபு</headline>
<description>
இயக்குனர் கே.எஸ் ரவிக்குமார் இயக்கத்தில் சூப்பர் ஸ்டார் ரஜினிகாந்த் நடித்த லிங்கா படத்தில் வில்லனாக நடித்த ஜெகபதி பாபு தெலுங்கு திரை உலகின் முக்கிய குணச்சித்திர நடிகராக உள்ளார். டோலிவுட்டின் முன்னணி நடிகர்களின் படங்களில் தவறாது ஜெகபதி பாபுவை முக்கிய வேடத்தில் பார்க்கலாம். ஜுனியர் என்.டி,ஆர் நடிப்பில் வெளிவந்துள்ள நாணாகு பிரேமதோ படத்தில் ஜெகபதி பாபு முக்கிய வேடமேற்று நடித்துள்ளார். இப்படத்தின் பாடல்கள் வெளியீட்டு விழாவின் போது தான் ஒரு பட தயாரிப்பு நிறுவனம் துவங்கவுள்ளதாகக் கூறினார். ஜெகபதி பாபுவின் தந்தை ராஜேந்திர பிரசாத் ஜெகபதி பாபு ஆர்ட் பிக்சர்ஸ் என்ற தயாரிப்பு நிறுவனத்தை துவங்கினார். தற்போது ஜெகபதி பாபு கிளிக் சினி கார்ட் மீடியா பிரைவேட் லிமிடட் என்ற புதிய தயாரிப்பு நிறுவனத்தை துவங்க திட்டமிட்டுள்ளார். இந்நிறுவனத்தின் துவக்க விழா ஜெகபதி பாபுவின் பிறந்த நாளன்று நடக்கும் என கூறப்படுகின்றது.</description>
</news>
