<news>
<headline>தேவயானி வழியில் சானாகான்</headline>
<description>
முன்பு நடிகை தேவயானி முன்னேறியது போலவே, இப்போது இளம் நடிகை சானாகானும் கோலிவுட்டில் முன்னேறிக் கொண்டிருக்கிறார். நடிகை தேவயானி முதன் முதலாக தமிழ் சினிமாவில் அறிமுகமான படம் சிவசக்தி. ஒத்தப்பாட்டுக்கு குத்தாட்டம் போடும் நடிகையாக டூ பீஸ் உடையணிந்து ஆட்டம் போட்ட தேவயானிக்கு அடுத்தடுத்த நல்ல பட வாய்ப்புகள் கிடைத்தன. இதனால் தமிழ் சினிமாவின் முன்னணி நாயகிகள் பட்டியலிலும் தேவயானிக்கு இடம் கிடைத்தது. இப்போது அவரைப் போலவே சானாகானும் முன்னேறி வருகிறார். இவரும் ஆரம்பத்தில் ஈ படத்தில் இடம்பெற்ற ஒரு பாடலுக்கு ஆட்டம் போட்டு தமிழ் சினிமாவில் அறிமுகமானார். அதனைத்தொடர்ந்து சிம்புவுடன் சிலம்பாட்டம் படத்தில் ஹோம்லி நாயகியாக தோன்றினார். தற்போது பரத்துடன் தம்பிக்கு இந்த ஊரு படத்திலும் கிராமிய பெண்ணாக நடித்து வரும் சானாகான், அடுத்து பாக்யராஜ் மகன் சாந்தனுவுடன் ஜோடி போடுகிறார். டைரக்டர் எஸ்.பி.ஹோசிமின் இயக்கத்தில் உருவாகவுள்ள ஆயிரம் விளக்கு படத்தில் நாயகியாக நடிக்க சானாகான் ஒப்பந்தமாகியிருக்கிறார்.</description>
</news>
