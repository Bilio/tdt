<news>
<headline>பாரதிராஜாவின் கனவு நனவாகிறது - குற்றப்பரம்பரை நாளை துவக்கம்!</headline>
<description>
பாரதிராஜாவின் கனவுப்படமான 'குற்றப்பரம்பரை' நாளை(ஏப்.3ம் தேதி) ஆரம்பமாக இருப்பதாக தகவல் வெளியாகியுள்ளது. கிராமத்து மண் மனம் மாறாமல் யதார்த்தமான படங்களை இயக்குவதில் வல்லவர் இயக்குநர் இமயம் பாரதிராஜா. இவரின் நீண்டகால ஆசை என்பதை விட இவரின் கனவுப்படம் 'குற்றப்பரம்பரை'. தென் தமிழகத்தின் குறிப்பிட்ட சில பகுதி மக்கள் திருட்டையே தொழிலாகக் கொண்டிருந்ததால் அவர்களை 'குற்றப்பரம்பரை என அப்போது பிரிட்டிஷ் அரசு வகைப்படுத்தியது. அதனால், அப்பகுதிகளிலுள்ள ஆண்கள் எல்லோரும் காவல்நிலையத்தில் தினசரி கையெழுத்திட்டாக வேண்டும். யாரும் இரவில் வீட்டில் தங்கக்கூடாது, போலீஸ் நிலையத்திற்கு வந்து கைரேகை வைத்து அங்கேயே தங்க வேண்டும். கல்யாணம் ஆன ஆணுக்கும் அதே நிலை தான்... என்ற கொடுமையான கைரேகை சட்டத்தை 1911-ல் கொண்டு பிரிட்டிஷ் அரசு வந்தது. இந்தச்சட்டத்தால் அந்த சமூகத்தை சேர்ந்தவர்கள் கடுமையாக பாதிக்கப்பட்டனர். இதை எதிர்த்து மதுரை உசிலம்பட்டியை அடுத்துள்ள பெருங்காமநல்லூரில் போராட்டம் வெடித்தது. இதை அடக்க அப்போதைய பிரிட்டிஷ் அரசு நடத்திய துப்பாக்கி சூட்டில் ஒரு பெண் உட்பட 17 பேர் கொல்லப்பட்டனர். இந்தசம்பவத்தை வைத்து 'குற்றபரம்பரை' என்ற பெயரில் நாவல்கள் எல்லாம் வெளியானது. இந்த கதையை தான் பாரதிராஜா படமாக எடுக்க நீண்டகாலமாக போரடி வருகிறார். இப்படத்தை இயக்க பாரதிராஜா பலமுறை முயற்சித்து ஒவ்வொரு முறையும் சில பிரச்னைகளால் எடுக்க முடியாத சூழல் வந்தது. இந்தச்சூழலில் இயக்குநர் பாலாவும், தாரை தப்பட்டை படத்திற்கு பிறகு அவர் இயக்க இருக்கும் படம் குற்றபரம்பரை என்று தகவல் வெளியானது. இதனால் பாரதிராஜா, பாலா இடையே ஒரு பெரிய சண்டையே நடந்து வருகிறது.இந்நிலையில், இயக்குநர் பாராதிராஜா, நாளை(ஏப்.3ம் தேதி) குற்றம்பரம்பரை படத்தை ஆரம்பிக்க இருப்பதாக தகவல் வெளியாகியுள்ளது. இதற்காக சென்னையிலிருந்து பாரதிராஜா தலைமையில் பாக்யராஜ், சுசீந்திரன், சீமான், ஆர்கே.செல்வமணி, முத்தையா, பொன்ராம், கெளதம் மேனன், தனஞ்செயன், கண்ணன் உள்ளிட்ட 50 திரைப்பட இயக்குநர்கள் கிளம்பியுள்ளனர். இவர்கள் நாளை உசிலம்பட்டி அருகே உள்ள பெருங்காமநல்லூருக்கு சென்று அங்கு உயிர் நீத்த 17பேருக்கும் முதலில் அஞ்சலி செலுத்துகின்றனர். அதன்பின்னர் இப்படத்திற்கான பூஜையும், படப்பிடிப்பும் துவங்க இருப்பதாக கூறப்படுகிறது. பாரதிராஜா இயக்கவுள்ள 'குற்றம்பரம்பரை' படத்தில் நீண்ட இடைவெளிக்கு பிறகு வைரமுத்துவும் இணைய இருக்கிறார்களாம். ஆர்ட் டைரக்டர் சாபு சிரில், ஒளிப்பதிவாளர் கண்ணன் ஆகியோர் பணியாற்ற இருக்கிறார்கள். மற்ற நடிகர், நடிகையர் தேர்வு நடந்து வருகிறது. பாரதிராஜாவின் கனவுப்படமான 'குற்றப்பரம்பரை' நாளை(ஏப்.3ம் தேதி) ஆரம்பமாக இருப்பதாக தகவல் வெளியாகியுள்ளது. கிராமத்து மண் மனம் மாறாமல் யதார்த்தமான படங்களை இயக்குவதில் வல்லவர் இயக்குநர் இமயம் பாரதிராஜா. இவரின் நீண்டகால ஆசை என்பதை விட இவரின் கனவுப்படம் 'குற்றப்பரம்பரை'. தென் தமிழகத்தின் குறிப்பிட்ட சில பகுதி மக்கள் திருட்டையே தொழிலாகக் கொண்டிருந்ததால் அவர்களை 'குற்றப்பரம்பரை என அப்போது பிரிட்டிஷ் அரசு வகைப்படுத்தியது. அதனால், அப்பகுதிகளிலுள்ள ஆண்கள் எல்லோரும் காவல்நிலையத்தில் தினசரி கையெழுத்திட்டாக வேண்டும். யாரும் இரவில் வீட்டில் தங்கக்கூடாது, போலீஸ் நிலையத்திற்கு வந்து கைரேகை வைத்து அங்கேயே தங்க வேண்டும். கல்யாணம் ஆன ஆணுக்கும் அதே நிலை தான்... என்ற கொடுமையான கைரேகை சட்டத்தை 1911-ல் கொண்டு பிரிட்டிஷ் அரசு வந்தது. இந்தச்சட்டத்தால் அந்த சமூகத்தை சேர்ந்தவர்கள் கடுமையாக பாதிக்கப்பட்டனர். இதை எதிர்த்து மதுரை உசிலம்பட்டியை அடுத்துள்ள பெருங்காமநல்லூரில் போராட்டம் வெடித்தது. இதை அடக்க அப்போதைய பிரிட்டிஷ் அரசு நடத்திய துப்பாக்கி சூட்டில் ஒரு பெண் உட்பட 17 பேர் கொல்லப்பட்டனர். இந்தசம்பவத்தை வைத்து 'குற்றபரம்பரை' என்ற பெயரில் நாவல்கள் எல்லாம் வெளியானது. இந்த கதையை தான் பாரதிராஜா படமாக எடுக்க நீண்டகாலமாக போரடி வருகிறார். இப்படத்தை இயக்க பாரதிராஜா பலமுறை முயற்சித்து ஒவ்வொரு முறையும் சில பிரச்னைகளால் எடுக்க முடியாத சூழல் வந்தது. இந்தச்சூழலில் இயக்குநர் பாலாவும், தாரை தப்பட்டை படத்திற்கு பிறகு அவர் இயக்க இருக்கும் படம் குற்றபரம்பரை என்று தகவல் வெளியானது. இதனால் பாரதிராஜா, பாலா இடையே ஒரு பெரிய சண்டையே நடந்து வருகிறது.இந்நிலையில், இயக்குநர் பாராதிராஜா, நாளை(ஏப்.3ம் தேதி) குற்றம்பரம்பரை படத்தை ஆரம்பிக்க இருப்பதாக தகவல் வெளியாகியுள்ளது. இதற்காக சென்னையிலிருந்து பாரதிராஜா தலைமையில் பாக்யராஜ், சுசீந்திரன், சீமான், ஆர்கே.செல்வமணி, முத்தையா, பொன்ராம், கெளதம் மேனன், தனஞ்செயன், கண்ணன் உள்ளிட்ட 50 திரைப்பட இயக்குநர்கள் கிளம்பியுள்ளனர். இவர்கள் நாளை உசிலம்பட்டி அருகே உள்ள பெருங்காமநல்லூருக்கு சென்று அங்கு உயிர் நீத்த 17பேருக்கும் முதலில் அஞ்சலி செலுத்துகின்றனர். அதன்பின்னர் இப்படத்திற்கான பூஜையும், படப்பிடிப்பும் துவங்க இருப்பதாக கூறப்படுகிறது. பாரதிராஜா இயக்கவுள்ள 'குற்றம்பரம்பரை' படத்தில் நீண்ட இடைவெளிக்கு பிறகு வைரமுத்துவும் இணைய இருக்கிறார்களாம். ஆர்ட் டைரக்டர் சாபு சிரில், ஒளிப்பதிவாளர் கண்ணன் ஆகியோர் பணியாற்ற இருக்கிறார்கள். மற்ற நடிகர், நடிகையர் தேர்வு நடந்து வருகிறது. </description>
</news>
