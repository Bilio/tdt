<news>
<headline>பிரம்மோற்சவம் படப்பிடிப்பில் சமந்தா</headline>
<description>
நடிகை சமந்தா சூர்யாவுடன் இணைந்து நடித்த 24, நடிகர் விஜயுடன் இணைந்து நடித்துள்ள தெறி போன்ற படங்கள் தமிழில் திரைக்கு வர தயாராகி வருகின்றன. அதேபோல் சமந்தா தெலுங்கில் நிதினுடன் அ.ஆ மற்றும் மகேஷ் பாபுவுடன் பிரம்மோற்சவம் போன்ற படங்களில் நாயகியாக நடிக்க ஒப்பந்தமாகியுள்ளார். 24,தெறி போன்ற படங்களின் படப்பிடிப்பை முடித்த சமந்தா தற்போது ஹைதரபாத்தில் நடைபெற்று வரும் பிரம்மோற்சவம் படப்பிடிப்பில் கலந்து கொள்ள துவங்கியுள்ளார். இயக்குனர் ஸ்ரீகாந்த் அடல்லா இயக்கும் பிரம்மோற்சவம் படத்தில் முதலில் நாயகியாக ஒப்பந்தமானவர் நடிகை ராகுல் ப்ரீத்தி சிங். கால்சீட் பிரச்சனையால் ராகுல் ப்ரீத்தி சிங் விலகி விட சமந்தாவை இப்படத்தில் இயக்குனர் நாயகியாக ஒப்பந்தம் செய்தார். சமந்தாவுடன் இப்படத்தில் காஜல் அகர்வால் மற்றும் பிரணிதா ஆகியோர் நாயகிகளாக நடிக்கின்றனர். தமிழ் மற்றும் தெலுங்கில் உருவாகும் இப்படத்தை பிவிபி நிறுவனம் தயாரிக்கின்றது. மேலும் மார்ச் 24ல் இப்படத்தின் பாடல்கள் வெளியீட்டு விழா நடைபெறவுள்ளது.</description>
</news>
